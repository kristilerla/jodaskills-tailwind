# Utviklingshemming

[//]: # ({
  "description": "Utviklingshemming vil som oftest medføre varierende behov for veiledning og støtte i hverdagen. Her lærer du om tilstanden, ulike grader av den, samt relevant lovverk tilknyttet bruk av makt og tvang (kapittel 9).",
  "image": "https://skillaid-cdn.azureedge.net/media/image/9d742cb4-298b-421f-85b5-9accafd151cc.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Work routines,Legislation",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": "[Helse- og omsorgstjenesteloven (2011). Lov om kommunale helse- og omsorgstjenester m.m. (LOV-2011-06-24-30). Lovdata. Hentet 29.04.24.](https://lovdata.no/dokument/NL/lov/2011-06-24-30), [Helsedirektoratet (2021). Gode helse- og omsorgstjenester til personer med utviklingshemming. Helsedirektoratet. Hentet 02.05.24.](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming#referere), [Nasjonalt kompetansemiljø om utviklingshemming (2023). Den medisinske diagnosen psykisk utviklingshemming. NAKU. Hentet 02.05.24.](https://naku.no/kunnskapsbanken/diagnose-psykisk-utviklingshemming-icd-10), [Nasjonalt kompetansemiljø om utviklingshemming (2024). E-læring om FN-konvensjonen om rettighetene til personer med nedsatt funksjonsevne (CRPD). NAKU. Hentet 02.05.24.](https://naku.no/kunnskapsbanken/e-l%C3%A6ring-om-crpd)",
  "targetUser": "Healthcare workers,Nurses",
  "market": "Norway",
  "learningOutcomes": "[Lære hva utviklingshemming er, og hvordan begrepet og diagnosen skal forstås.](), [Lære hva som inngår i begrepet mental alder og funksjonsnivå tilknyttet dette.](), [Lære om din påvirkningskraft overfor brukere.](), [Lære førende lovverk for bruk av makt og tvang overfor personer med utviklingshemming.]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation at home,Habilitation in institution"
})

## Introduksjon
[//]: # ({
  "description": null,
  "required": true,
  "locked": false
})

### Psykisk utviklingshemming
https://skillaid-cdn.azureedge.net/media/image/f05b7c83-9696-4633-8815-e4457bb98ad5.png

**Psykisk utviklingshemming** er det offisielle navnet på **diagnosen** som beskriver utviklingshemming.

Denne diagnosen viser til en forsinket eller avvikende utvikling hos barn, som medfører betydelig reduksjon i barnets intellektuelle, sosiale og praktiske ferdigheter.

Diagnosen kan kun stilles før personen har fylt 18 år. Når man først er diagnostisert vil dette følge personen livet ut.

> Senere lærer du om de ulike gradene av utviklingshemming.

### Årsaker
https://skillaid-cdn.azureedge.net/media/image/c431936e-4b12-4fe0-978f-397d4eebfd38.jpg

Utviklingshemming kan komme av en rekke ulike årsaker og medvirkende faktorer, slik som:
* Kromosomfeil, som f.eks Downs syndrom
* Stoffskiftesykdom, f.eks at mor har hatt lavt stoffskifte i svangerskapet
* Infeksjoner og sykdommer under svangerskapet, som f.eks røde hunder
* Fødselsskader, som f.eks for tidlig fødsel og mangel på oksygen under fødsel
* Skader etter fødsel, som f.eks hjernehinnebetennelse eller skader ved ulykker

Hos omkring 20 prosent av alle med denne diagnosen, vil imidlertid årsaken være ukjent.

### Utviklingshemming
https://skillaid-cdn.azureedge.net/media/image/58bcbcd4-4bd1-4bed-8fe9-b86d60a32a24.jpg

I daglig tale brukes begrepet **utviklingshemming** fremfor psykisk utviklingshemming.

**Personen er nemlig mer enn sin diagnose**, og dette må reflekteres i språket man bruker når man snakker om personer med utviklingshemming.

På samme vis sier man at en person **har utviklingshemming**, eller er en **person med utviklingshemming**, fremfor at personen er **utviklingshemmet**.

> **Viktig:** Utviklingshemming er ingen sykdom, men en tilstand.

### Forståelse av utviklingshemming
https://skillaid-cdn.azureedge.net/media/image/2a6502b5-a5d3-406c-8409-097fbecc04da.jpg

Tidligere har utviklingshemming blitt forstått som at det er personen og dens utviklingshemming som har skapt barrierer for personens deltakelse i samfunnet.

Dette er et utdatert syn på utviklingshemming, og  utviklingshemming forstås i dag som at det er **samfunnet som bidrar til å skape barrierer for personen**.

Utviklingshemming oppstår nemlig når kravene i samfunnet overgår personens forutsetninger til å kunne delta på lik linje med alle andre.

**Oppsummert vil dette si at utviklingshemming oppstår i gapet mellom samfunnets krav og personens forutsetninger**.

> Slik tankegang gjennomgås nærmere i Bufdirs video kalt [Paradigmeskiftet og menneskerettslig forståelse](https://youtu.be/hPdrRBvkXRE?feature=shared). Sjekk ut denne hvis du ikke har sett den før.

### Selvbestemmelse
https://skillaid-cdn.azureedge.net/media/image/17508eae-00ff-4d46-836d-8cd88526bc29.jpg

Personer med utviklingshemming har rett til å bestemme i eget liv så langt dette er mulig og trygt (selvbestemmelsesrett), samt få støtte der de trenger dette.

Historisk sett har personer med utviklingshemming ofte blitt sett på 
som hjelpemottakere, og ikke som personer med egne rettigheter.

Slik skal det ikke være lenger. Personens tjenester skal nemlig være **individuelt tilrettelagte**, samt bygge på **hva personen selv ønsker**.

> For mer informasjon om selvbestemmelse og beslutningsstøtte, sjekk ut læringsmodulen **Veileder for arbeid med utviklingshemming** i SkillAid.

> Trykk deg videre for å lære om **de ulike gradene av utviklingshemming**.

## Grad av utviklingshemming
[//]: # ({
  "description": null,
  "required": true,
  "locked": false
})

### Ulike grader
https://skillaid-cdn.azureedge.net/media/image/d70f1f7c-d3d2-4772-9e76-3ac4af418609.jpg

Utviklingshemming deles inn i følgende grader:
* Lett utviklingshemming
* Moderat utviklingshemming
* Alvorlig utviklingshemming
* Dyp utviklinghemming

Disse gradene viser til personens omfang av utviklingshemming, og kan si noe om forventet hjelpebehov i hverdagen på bakgrunn av egen utviklingshemming.

### Mental alder
https://skillaidmedia.blob.core.windows.net/media/image/c49da9e5-4e33-4038-a7fa-7e2544c35641.png

Ved snakk om ulike grader av utviklingshemming brukes ofte begrepet **mental alder**, som sikter til en persons mentale og kognitive ferdigheter og modenhet (IQ).

Mental alder i denne sammenhengen har ingenting med **kronologisk alder**, som kun viser til antall år levd, og sier lite om ens evne til å tilegne seg nye ferdigheter.

Kjennskap til brukeres mentale alder kan være nyttig for å tilpasse krav og forventninger etter brukerens forutsetninger.

### Lett utviklingshemming
https://skillaid-cdn.azureedge.net/media/image/84712cb4-2b23-427c-8ae4-76072abb4963.jpg

Personer med lett utviklingshemming vurderes ofte til å ha en mental alder mellom 9-12 år, og en IQ mellom 50-69.

Mange med lett utviklingshemming mestrer eget liv og hverdag godt, gitt noe ekstra bistand og veiledning.

Ved lett utviklingshemming kan man trenge litt lengre tid til ting enn andre, og man kan ha varierende kommunikasjons-, lese-, regne-, og skriveferdigheter.

### Moderat utviklingshemming
https://skillaid-cdn.azureedge.net/media/image/ea98ac22-f8de-4cdd-8f69-f353693da9ab.jpg

Personer med moderat utviklingshemming vurderes ofte til å ha en mental alder mellom 6-9 år, og en IQ mellom 35-49.

Mange trenger en del tilrettelegging, da de kan ha problemer med å overføre kunnskap og ferdigheter mellom ulike situasjoner.

Denne graden utviklingshemming fører som regel til at personen trenger hjelp eller tilsyn ved dagligdagse oppgaver, samt ved sosiale og økonomiske gjøremål.

Ved moderat utviklingshemming vil mange kunne oppleve en langsommere utvikling av språkferdigheter, og kan derfor ha behov for ASK (og tegn til tale).

> ASK kan du lære mer om i SkillAid-modulen **ASK**.

### Alvorlig utviklingshemming
https://skillaid-cdn.azureedge.net/media/image/d04fdcfe-0a5e-45ad-88a2-5c90f6ced64e.png

Personer med alvorlig utviklingshemming vurderes ofte til å ha en mental alder mellom 3-6 år, og en IQ mellom 20-34.

Ved alvorlig utviklingshemming vil man ha et lavere ferdighetsnivå sammenlignet med moderat utviklingshemming, og betydelige nedsatte motoriske ferdigheter.

En person med alvorlig utviklingshemming kan ha vansker med å forflytte seg, spise selv, stelle seg og kle på seg, samt kontrollere egen tarm og blære.

Personer med alvorlig utviklingshemming vil trenge tilsyn og bistand gjennom hele døgnet, og mange har reduserte språkferdigheter.

### Dyp utviklingshemming
https://skillaid-cdn.azureedge.net/media/image/3ed35ae1-759b-4148-8a05-1825f14d69d4.jpg

Personer med dyp utviklingshemming vurderes ofte til å ha en mental alder under 3 år, og en IQ under 20.

De fleste med dyp utviklingshemming vil ha liten eller ingen evne til å ivareta egne behov, og vil derfor trenge tilsyn og bistand hele døgnet.

De fleste vil ha svært begrensede muntlige ferdigheter, og mange kommuniserer kun via ikke-verbale språkuttrykk.

Videre vil de fleste ha ingen, eller svært begrenset, evne til å forflytte seg, samt kontrollere egen tarm og blære.

> Tilleggsvansker slik som epilepsi, autisme, samt svekket syn og hørsel er vanlige blant denne gruppen.

> Trykk deg videre for å lese tips til hvordan du kan møte brukere med utviklingshemming på en god måte i arbeidssammenheng.

## I møte med brukere
[//]: # ({
  "description": null,
  "required": true,
  "locked": false
})

### Respekt
https://skillaid-cdn.azureedge.net/media/image/4b8d1d93-e63d-480a-b6ca-e55f59ca5efd.png

Som hjelper skal du behandle brukere med respekt, og tilpasse din kommunikasjon og væremåte etter personens modningsnivå.

Det vil for eks. i de færreste tilfeller være nødvendig å bruke babyspråk i møte med voksne brukere, selv om de skulle være vurdert til å ha en lavere mental alder.

Videre er det viktig å huske at voksne brukere med utviklingshemming ikke er barn. De skal derfor heller ikke behandles som barn.

Mange vil for eks. ikke trenge at man leier hender på vei over et lyskryss, eller på gåtur ute, slik som man ville gjort med barn (med mindre bruker ønsker dette selv).

### Kommunikasjon
https://skillaid-cdn.azureedge.net/media/image/b35bb0e9-ea25-4bb9-8417-864bf41736d0.png

Mange brukere kan oppleve kommunikasjon som utfordrende. Som hjelper er det derfor viktig å kjenne godt til brukernes signaler og uttrykksformer.

Brukere kan blant annet ha vansker med å formidle egne behov og egne meninger, samt ha utfordringer med å forstå hva som blir sagt og uttrykt.

Det kan for eks. være vanskelig å formidle at noe er ubehagelig eller smertefullt, eller forstå hva som menes når andre bruker ironi, mimikk og spøk.

> **Tips:** Ikke vær redd for å spørre om hjelp fra dine kolleger når det kommer til tolkning av brukeres kommunikasjon og signaler.

### Rollemodeller
https://skillaid-cdn.azureedge.net/media/image/14d40829-3181-4154-a56f-ac0bd8ef0e7b.jpg

Som hjelper skal du være en rollemodell. Det krever at du reflekterer over hvordan dine handlinger og ord kan påvirke brukere. Det kan for eks. være lurt å:

* Unngå å drikke energidrikker og brus, samt spise usunn mat foran brukere som forsøker å kutte ned på dette i egen diett.

* Unngå å snakke så høyt om at man gleder seg til å komme hjem og ta et glass vin, hvis brukerne er frarådet fra å gjøre dette selv.

* Ikke snakke for høyt om at man lengter etter ferie foran brukere, da 1) de kanskje ikke får reise selv, og 2) de kan tro du ikke vil være med dem.

Husk at du også kan være en positiv påvirkningskraft for brukere, gjennom for eks. å vise at du tar vare på din egen helse og spiser sunt og variert.

### Mobilbruk
https://skillaid-cdn.azureedge.net/media/image/8ae0f53a-5430-4149-a7ba-70b162dbad0c.jpg

Når du er på jobb er det viktig å begrense bruk av privat mobiltelefon mest mulig.

Når du er på jobb skal du være tilgjengelig for brukerne og **til stede**. Bruk av egen mobil kan f.eks. oppleves av brukere som om du ønsker å være et helt annet sted.

**Du skal heller ikke ta og lagre bilder av brukere på din private mobil**. Bilder tatt med privat mobil må sendes til arbeidstelefon, og deretter slettes fra din private mobil.

### Behov for veiledning
https://skillaid-cdn.azureedge.net/media/image/964fc85a-15e0-4b3f-8479-fc72ca9c5586.jpg

Personer med utviklingshemming kan trenge bistand til å ta gode valg i hverdagen.

Som tjenesteutøver kan du bistå bruker til å ta gode valg, gjennom for eks. å:
* Inngå avtaler med bruker
* Motivere bruker
* Øke brukers kunnskap

Slik bistand kan være nødvendig på følgende områder:
* Fysisk og psykisk helse
* Søvn
* Personlig økonomi
* Relasjoner

### Forutsigbarhet og tydeligere rammer
https://skillaid-cdn.azureedge.net/media/image/a785efb6-c827-4481-bd86-82100ad1131e.jpg

Enkelte brukere kan ha behov for at personalet bistår med å skape forutsigbarhet og tydelige rammer. Samtidig skal man arbeide for å begrense og forebygge bruk av tvang.

Ved behov for forutsigbarhet og tydelige rammer er det viktig med åpen dialog blant ansatte og ledere rundt hva som vil være til det beste for brukeren.

Her må selvfølgelig brukeren også få mulighet til å komme med innspill, eventuelt dens nærmeste pårørende.

> Videre lærer du om bruk av makt og tvang overfor personer med utviklingshemming, og lovverket som regulerer dette.

## Tvang og lovverk ved utviklingshemming
[//]: # ({
  "description": null,
  "required": true,
  "locked": false
})

### Definisjon
https://skillaid-cdn.azureedge.net/media/image/dfdb1ecb-27d9-45a7-9558-a61a7f9310ef.jpg

**Å utøve tvang** betyr å gjøre tiltak mot noens vilje, eller noe som innebærer såpass stor inngripen i personens liv at man vanligvis vil kunne forvente motstand.

Tvang kan benyttes i helse- og omsorgstjenesten for å sikre brukere nødvendig hjelp, samt for å avverge vesentlig skade, gitt at dette møter vilkårene i lovverket.

Å lede noens hender, eller komme med alminnelige oppfordringer til pasienter og brukere, klassifiseres ikke som bruk av tvang jfr. [Helse- og omsorgstjenesteloven §9-2](https://lovdata.no/lov/2011-06-24-30/§9-2).

### Lovverk
https://skillaid-cdn.azureedge.net/media/image/a514324e-cef0-4434-80dc-4b8292c3cd66.png

Personer med utviklingshemming er svært sårbare for maktmisbruk og overgrep, spesielt i møte med helsevesenet.

På bakgrunn av dette er det satt av en egen del i lovverket som tar for seg bruk av tvang overfor personer med utviklingshemming.

Denne omtales som oftest som [Kapittel 9](https://lovdata.no/lov/2011-06-24-30/§9-1), da dette temaet dekkes i kapittel ni av helse- og omsorgstjenesteloven.

### Lovens formål
https://skillaid-cdn.azureedge.net/media/image/1bc69349-cd84-490e-9c83-2edecbfbe82f.jpg

[Kapittel 9](https://lovdata.no/lov/2011-06-24-30/§9-1) er til for å forebygge og begrense unødvendig bruk av tvang overfor personer med utviklingshemming.

Loven har også som formål å forebygge at personer med utviklingshemming setter seg selv eller andre i fare for vesentlig skade.

> Videre lærer du mer om innholdet i dette lovkapittelet. Først lærer du hva som regnes som **lovlig bruk av tvang**.

### Lovlig bruk av tvang
https://skillaid-cdn.azureedge.net/media/image/2b6bb256-2127-4f28-9eed-ec1385afc402.png

Makt og tvang overfor personer med utviklingshemming anses som lovlig i følgende tilfeller, jfr. [Helse- og omsorgstjenesteloven §9-5](https://lovdata.no/lov/2011-06-24-30/§9-5):
* **Når tiltakene anses som nødvendige for å kunne  avverge skade i nødsituasjoner**
* Når det foreligger behov for planlagte tvangstiltak for å kunne avverge skade ved gjentatte nødsituasjoner
* Når tvangstiltak anses som nødvendige for å kunne ivareta personens grunnleggende behov for ernæring, søvn, hvile, hygiene, påkledning og personlig trygghet

> Uthevet tilfelle vil du lære mer om videre i dette innholdskapittelet. De andre tilfellene vil gjennomgås under innholdskapittelet kalt **Vedtak om tvang**.

### Bruk av makt og tvang
https://skillaid-cdn.azureedge.net/media/image/c1640692-31ca-4fe2-8b59-ca7fd9528cd7.jpg

Makt og tvang kan ved utviklingshemming **kun** brukes for å hindre eller begrense vesentlig skade.

Før man bruker tvang må det også være utprøvd andre løsninger. Ved unntak, må dette dokumenteres og begrunnes grundig i personens journal.

Videre kan man kun bruke tvang når dette er faglig og etisk forsvarlig, nødvendig, og når tiltakene står i forhold til behovene som skal ivaretas, jfr. [Helse- og omsorgstjenesteloven §9-5](https://lovdata.no/lov/2011-06-24-30/§9-5).

### Nødsituasjoner
https://skillaid-cdn.azureedge.net/media/image/b9e43201-0c18-42e0-a7c2-0323c9e913a1.jpg

Tvang for å avverge skade i nødsituasjoner skal først og fremst bestemmes av den som har det daglige ansvaret for tjenesten.

Dersom det ikke er nok tid til dette, bør man søke råd fra faglærte på arbeidsplassen der dette er mulig.

Dersom ikke heller dette er mulig, må den som yter helsehjelpen avgjøre om bruk av tvang er nødvendig for å klare og avverge skader i nødsituasjonen.

Ved bruk av tvang i slike situasjoner må det i etterkant opprettes en melding om gjennomført tvang. Hva denne skal inneholde lærer du mer om videre.

### Melding om gjennomført tvang i nødsituasjon
https://skillaid-cdn.azureedge.net/media/image/32c262d9-8986-4f3d-973a-631d1e7fbdfa.jpg

Melding om gjennomført tvang i en nødsituasjon skal sendes til den faglige ansvarlige for tjenesten, statsforvalteren, pårørende og eventuell verge.

Følgende må dokumenteres ved slike meldinger:
* Brukerens navn, og tid og sted for utførte tvangstiltak
* Beskrivelse av situasjonen og ens faglige vurdering av denne
* Beskrivelse av iverksatte tiltak med faglig begrunnelse
* Fastsatt tidsramme for tiltaket/tiltakene
* Bekreftelse på at lovens vilkår ble møtt, med begrunnelse

> **Viktig:** I slike meldinger skal det i tillegg gis informasjon om adgang til klage til statsforvalteren, jfr. [Helse- og omsorgstjenesteloven §9-7](https://lovdata.no/lov/2011-06-24-30/§9-7).

> Trykk deg videre for å lære om vedtak om tvang ved utviklingshemming.

## Vedtak om tvang
[//]: # ({
  "description": null,
  "required": true,
  "locked": false
})

### Vedtak
https://skillaid-cdn.azureedge.net/media/image/91f02db1-d5ff-47e9-813a-696e3197210d.jpg

Ved behov for tvang for å kunne ivareta grunnleggende behov, eller for å avverge skade i gjentatte nødsituasjoner, må det foreligge et vedtak.

Slike vedtak skal utformes etter bistand fra spesialisthelsetjenesten, jfr. [Helse- og omsorgstjenesteloven §9-7](https://lovdata.no/lov/2011-06-24-30/§9-7).

Vedtak treffes av den som har det overordnede faglige ansvaret for tjenesten, men skal overprøves av statsforvalteren.

**Vedtak kan ikke iverksettes før dette er godkjent av statsforvalteren**.

### Rettigheter ved treffing av vedtak
https://skillaid-cdn.azureedge.net/media/image/ec7e600b-e692-4c98-8bb7-af987e70866b.jpg

Før treffing av vedtak om tvang skal brukere, pasienter, pårørende og verger gis muligheten til å uttale seg om tiltakene i vedtaket.

De skal også få informasjon om hvordan man kan klage på vedtaket, jfr. [Helse- og omsorgstjenesteloven §9-3](https://lovdata.no/lov/2011-06-24-30/§9-3).

Vedtak om helsehjelp kan kun treffes inntil tolv måneder av gangen, jfr. [Helse- og omsorgstjenesteloven §9-7](https://lovdata.no/lov/2011-06-24-30/§9-7).

### Vedtakets innhold
https://skillaid-cdn.azureedge.net/media/image/1e80e6ab-c19c-4f12-8828-98793ad57bdd.jpg

Alle vedtak skal settes opp skriftlig og inneholde følgende, jfr. [Helse- og omsorgstjenesteloven §9-7](https://lovdata.no/lov/2011-06-24-30/§9-7):
* Brukerens navn og tid og sted for vedtaket
* Beskrivelse av pasients/brukers situasjon og ens faglige vurdering av denne
* Beskrivelse av tiltak som skal iverksettes, med faglig begrunnelse
* Fastsettelse av tidsramme for tiltaket/tiltakene
* Bekreftelse på at lovens vilkår for bruk av makt og tvang er møtt, med begrunnelse
* Hvilke holdninger pasient/bruker og dens representanter har til tiltaket/tiltakene
* Hvem som skal ha det faglige ansvaret for gjennomføringen av tiltaket/tiltakene

Videre skal det oppgis informasjon om statsforvalters rolle, og tilsynsmyndighet.

> For mer informasjon, sjekk ut [helse- og omsorgstjenesteloven §9-7 til og med §9-12](https://lovdata.no/lov/2011-06-24-30/§9-7).

### Krav til gjennomføring
https://skillaid-cdn.azureedge.net/media/image/f6c87c8b-8e31-4107-9baa-1516938cf411.png

Brukeren har rett til kvalifisert personell ved gjennomføring av tiltakene oppgitt i vedtaket, jfr. [helse- og omsorgstjenesteloven §9-9](https://lovdata.no/lov/2011-06-24-30/§9-9).

Videre skal det ved gjennomføring av disse tiltakene **være to helseutøvere til stede**, så fremt dette ikke virker ugunstig for brukeren.

> **Viktig:** Ved skadeavvergende tvangstiltak i gjentatte nødsituasjoner, må minst én av helseutøveren være høyskoleutdannet innen helsefag, sosialfag eller pedagogikk.

> **Viktig:** Ved tvang for å ivareta brukers grunnleggende behov, må minst én av helseutøverne minst ha bestått yrkesfaglig utdanning innen helse på videregående nivå.

### Ved gjennomføring av tvang
https://skillaid-cdn.azureedge.net/media/image/67045afe-dbf9-4e06-a7b4-3119e5535707.png

Bruk av bevegelseshindrende midler ved tvang, slik som belter, spesialklær og remmer, er **kun lov dersom dette er nødvendig for å hindre fall eller selvskading**.

Dersom bruk av tvang for avverge skade i nødsituasjon gjør det nødvendig å skjerme bruker fra andre personer, skal fortrinnsvis et vanlig rom med **ulåst** dør benyttes.

**Ved skjerming skal personen holdes under oppsyn**, og straks situasjonen er under kontroll skal skjermingen opphøres.

Tvang skal ikke medføre nedverdigende eller krenkende behandling, [jfr. §9-1](https://lovdata.no/lov/2011-06-24-30/§9-1), og **tvangstiltak for å ivareta brukers grunnleggende behov, skal aldri påføre bruker smerter eller skader**.

> **OBS!** Låsing av dør ved skjerming kan **unntaksvis** utføres hvis dette ses som nødvendig av sikkerhetsmessige hensyn.

> Disse lovkravene står beskrevet under [§9-6 av helse- og omsorgstjenesteloven](https://lovdata.no/lov/2011-06-24-30/§9-6).

### Avslutning av tvang
https://skillaid-cdn.azureedge.net/media/image/53d67661-5e8c-42ef-8654-0618b1d133e9.jpg

Bruk av tvang er kun lov dersom vilkårene i lovverket er møtt.

Dette betyr at tvangstiltak må vurderes kontinuerlig, og at tvangstiltak må opphøre straks lovens vilkår ikke lenger kan ses å være møtt.

Bruk av tvang må også opphøre straks det skulle vise seg at dette har uforutsett negativ virkning på personen, eller ikke har forventet virkning, [jfr. §9-9 av helse- og omsorgstjenesteloven](https://lovdata.no/lov/2011-06-24-30/§9-9).

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaid-cdn.azureedge.net/media/image/0eeed6c8-fb21-4f01-9fc9-4eb940d62ac9.jpg

I denne læringsmodulen skal du ha lært hva utviklingshemming er, og at dette ikke er en sykdom, men en beskrivelse av ens persons tilstand.

Du skal ha lært at utviklingshemming inndeles i 4 ulike grader, og at disse sier noe om forventet ferdighetsnivå og modenhetsnivå.

Du skal ha lært at kronologisk alder ikke er det samme som mental alder, og at du ikke skal behandle voksne personer med utviklingshemming som barn.

Du skal ha lært at du er en rollemodell og har stor påvirkningskraft overfor brukere, og at du må være bevisst dette i møte med brukere.

Du skal ha lært at enkelte brukere kan ha behov for forutsigbarhet og tydelige rammer, og at man i slike situasjoner skal reflektere rundt hvordan dette påvirker bruker.

Du skal ha lært at du er nødt å arbeide for å forebygge og begrense bruk av tvang.

Du skal ha lært at det finnes egne lover og regler som regulerer bruk av makt og tvang overfor personer med utviklingshemming, og  at dette ofte referes til som **kapittel 9**.

> Du har nå fullført denne læringsmodulen. Trykk **Tilbake til oversikt** for å avslutte.

