# Seksuell helse og utviklingshemming

[//]: # ({
  "description": "Utviklingshemming kan bidra til forhøyet risiko for å bli utsatt for vold og overgrep. Her lærer du hvordan forebygge overgrep og fremme god seksuell helse gjennom tilpasset seksualundervisning.",
  "image": "https://skillaidmedia.blob.core.windows.net/media/image/ba008db9-79ae-4f99-8a62-b367398d3190.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Work routines,Legislation,Emergency preparedness,Communication",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": "[Barnehuset i Kristiansand & Norges Handikapforbund (u.d.). Kroppskortene: Et samtaleverktøy rettet mot ungdom og voksne med utviklingshemming. Statens barnehus. Hentet 02.05.24.](https://www.statensbarnehus.no/media/1383/veiledning.pdf), [Barne-, likestillings- og inkluderingsdepartementet (2023). Konvensjon om rettighetene til mennesker med nedsatt funksjonsevne. FN. Hentet 02.05.24.](https://fn.no/assets/images/FN-kunnskap/Avtaler/FN-konvensjoner-filer/Konvensjon-om-rettighetene-til-personer-med-nedsatt-funksjonsevne.pdf.pdf), [Helsedirektoratet (2021). Gode helse- og omsorgstjenester til personer med utviklingshemming. Helsedirektoratet. Hentet 02.05.24.](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming#referere), [Nasjonalt kunnskapssenter om vold og traumatisk stress. (2018). Tegn på vold mot personer med psykisk utviklingshemning. NKVTS. Hentet 08.05.24.](https://voldsveileder.nkvts.no/innhold/vold-og-overgrep-mot-voksne-og-eldre/risikofaktorer-tegn-vold/psykisk-utviklingshemning/), [Seksuellatferd (ukjent forfatter, u.d.). Barn og ungdom med utviklingshemming og/eller autisme. Hentet 02.05.24.](https://www.seksuellatferd.no/barn-og-ungdom-med-utviklingshemming/)",
  "targetUser": "Healthcare workers,Nurses",
  "market": "Norway",
  "learningOutcomes": "[Lære om seksuelle rettigheter og hvordan bidra til å ivareta disse blant personer med utviklingshemming.](), [Lære om tverrfaglig samarbeid og aktuelle aktører i dette, samt deres ansvarsroller tilknyttet brukeres seksuelle helse.]((https://www.), [Lære hvordan du kan tilrettelegge for et seksualvennlig miljø rundt bruker, samt hvor du kan finne nyttige samtaleverktøy.](), [Lære tegn på vold og overgrep, samt hva du bør gjøre dersom du mistenker at noen er utsatt for vold eller seksuelle overgrep.](), [Lære at du er pliktig å melde fra til de rette lederne/instansene ved mistanke om overgrep og misbruk, og hvis mulig avverge dette.]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation at home,Habilitation in institution"
})

## Introduksjon
[//]: # ({
  "description": null,
  "required": true,
  "locked": false
})

### Seksuelle rettigheter
https://skillaid-cdn.azureedge.net/media/image/993576b0-4154-4f51-ba8c-ad13fb87e207.png

Seksuelle følelser og behov er naturlige og er ikke kun forbeholdt enkelte deler av befolkningen. Seksualitet finnes i oss alle, og alle har seksuelle rettigheter, som:
* Retten til å fritt kunne velge partner (uansett legning) uten å bli utsatt for diskriminering, vold eller straff (kriminalisering)
* Retten til undervisning om seksuell helse og seksualitet
* Retten til å bestemme over egen kropp
* Retten til å fritt kunne velge om andre skal få lov til å ha sex med deg, uten å utsettes for tvang eller vold 
* Retten til å velge om man vil sette barn til verden eller ikke

Disse rettighetene gjelder alle mennesker, uavhengig av kognitiv og fysisk funksjon.

### Utviklingshemming og seksuell helse
https://skillaid-cdn.azureedge.net/media/image/9de026f1-5efa-44c9-b9ee-ae06d16761d9.jpg

Personer med utviklingshemming har betydelig høyere risiko for å bli utsatt for overgrep sammenlignet med andre i befolkningen.

Denne sårbarheten kan skyldes en rekke ulike faktorer ofte forbundet med utviklingshemming, slik som:
* **Utfordringer i kommunikasjonen med andre**, både når det kommer til kommunikasjonsform og det å lære å tolke andre i en sosial setting
* **Avhengighet til hjelper/omsorgsperson**. Kan gjøre det vanskelig å forstå at et overgrep skjer da det er en person man stoler på og som ofte kan komme tett innpå ifm. hjelp til stell osv.. Kan også gjøre det vanskelig å varsle pga. maktforhold
* **Lite eller mangelfull seksualundervisning**. Personen gis ikke verktøy til å forstå seg selv, egne og andres grenser, og hvordan rapportere overgrep

Første og siste faktor som nevnes over kan også være bidragsytende årsaker til at enkelte med utviklingshemming selv forgriper seg på andre.

### Kommunens ansvar
https://skillaid-cdn.azureedge.net/media/image/29f9e82b-81b6-47e3-997e-606eaca83367.jpg

Helse- og omsorgstjenester i kommunen må tilrettelegges slik at vold og seksuelle overgrep kan avdekkes, avverges og forebygges, jfr. [Helse- og omsorgstjenesteloven §3-3a](https://lovdata.no/lov/2011-06-24-30/§3-3a).

Samme lovtekst presiserer at "**Kommunen skal ha særlig oppmerksomhet rettet mot at pasienter og brukere kan være utsatt for, eller kan stå i fare for å bli utsatt for, vold eller seksuelle overgrep**".

Som ansatt i kommunen som jobber med personer med utviklingshemming er det derfor viktig at du kjenner til hvordan du kan bidra til å forebygge vold og overgrep overfor/blant denne brukergruppen.

### Innholdsoversikt
https://skillaid-cdn.azureedge.net/media/image/3f4fea0a-9fa0-4539-aaa4-c0e22bc5c987.jpg

I denne læringsmodulen vil du lære om følgende områder:
* Ansvarsområder i det tverrfaglige samarbeidet
* Hvilke tema som bør inngå i opplæring/veiledning om seksuell helse
* Hvordan bidra til å skape et seksualvennlig miljø
* Relevante samtaleverktøy som kan gjennomgås med brukere
* Hvordan varsle om mistenkt overgrep
* Tegn på vold og overgrep

> **Trykk deg videre for å starte!** Vi begynner med å se på hvem som har ansvar for å gjøre hva i det tverrfaglige samarbeidet rundt bruker på dette området.

## Ansvarsfordeling
[//]: # ({
  "description": null,
  "required": true,
  "locked": false
})

### Samarbeidspartnere
https://skillaid-cdn.azureedge.net/media/image/3daddb2c-267b-4d5f-a51e-85b9a6ae6195.jpg

I det tverrfaglige samarbeidet rundt bruker vil flere av aktørene allerede være fordelt ulike ansvarsroller tilknyttet området seksuell helse og seksualitet.

Hvem som har ansvar for hva er avhengig av hvilke behov som eksisterer, brukers alder og hvorvidt brukeren følges opp av skole og/eller bolig.

Vanlige samarbeidspartnere og ansvarsområder er imidlertid fordelt mellom:
* Fastlegen
* Habiliteringstjenesten
* Skolehelsetjenesten/helsestasjon
* Ansatte i barnehagen/skolen/boligen
* Pårørende

https://skillaid-cdn.azureedge.net/media/image/3daddb2c-267b-4d5f-a51e-85b9a6ae6195.jpg

### Fastlegens ansvar
https://skillaid-cdn.azureedge.net/media/image/665d24b7-419f-487a-a120-a900169217f8.jpg

Fastlegen har ansvar for den medisinske oppfølgingen av brukers helse, og i vurderingen av brukers behov for forebyggende eller behandlende tiltak.

I et slikt samarbeid vil fastlegens hovedansvar ligge i å forskrive prevensjon, og sørge for videre henvisning til spesialisthelsetjenesten ved behov for dette.

### Habiliteringstjenesten
https://skillaid-cdn.azureedge.net/media/image/8c1446e0-aa60-414b-be83-9ee86265dcee.jpg

Ved behov for mer spesialisert kompetanse om utviklingshemming vil habiliteringstjenesten være en viktig samarbeidspartner.

Habiliteringstjenesten har lang erfaring med å bistå kommuner og enkeltpersoner med råd og veiledning rundt hvordan man kan tilrettelegge for god seksuell helse ved  utviklingshemming.

Habiliteringstjenesten vil også kunne bistå med råd for hvordan kartlegge brukers informasjonsbehov og tilpasse informasjon etter brukerens behov og forutsetninger.

### Skolehelsetjenesten og helsestasjon
https://skillaid-cdn.azureedge.net/media/image/4d240861-8a6a-47d6-b621-dc09df55c037.jpg

I barne- og ungdomsalder vil skolehelsetjenesten i stor grad være med i oppfølgingen av personer med utviklingshemming.

Når det kommer til seksualundervisning, skal skolehelsetjenesten være med å vurdere **barnets** behov for tilrettelegging og tilpasning av seksualundervisningen.

Skolehelsetjenesten skal også tilby seg å samarbeide med relevante skoleansatte, slik at barnets behov for informasjon tilknyttet sex og seksualitet imøtekommes.

**Helsestasjonen** derimot, **har ansvar for å veilede foreldre/foresatte** om hvordan de kan hjelpe barnet å lære hvordan sette egne grenser, og hvordan barns seksualitet kan komme til uttrykk.

### Barnehage og skole
https://skillaid-cdn.azureedge.net/media/image/7da05076-3abb-4fa7-be78-1c496bc7de7a.jpg

Sosiale ferdigheter er viktige elementer i opplæringen om seksuell helse og seksualitet, da ens seksualitet også vil kunne komme til uttrykk i møte med andre.

Barnehage og skole er viktige arenaer for å lære dette. Her kan barn og unge lære om seg selv, sine følelser og grenser i samspill med andre.

Godt samarbeid med barnehage/skole er dermed viktig for å legge brosteinene for videre sosial læring, både som ungdom og inn i voksenlivet.

### Ansatte i bolig
https://skillaid-cdn.azureedge.net/media/image/7e0bd07f-e12d-4972-b5e7-5c543c559e72.jpg

Ansatte som jobber med brukere i bolig skal bidra til at det legges til rette for god seksuell helse blant brukerne, og at eventuelle behov for støtte og veiledning oppdages.

De ansatte må vite hva de kan gjøre for å skape et seksualvennlig miljø rundt brukerne, og hvordan forebygge vold og overgrep i og av denne brukergruppen.

Ansatte i bolig er en viktig ressurs i det tverrfaglige samarbeidet, da de vil ha jevnlig kontakt med brukere og over lengre tid og med dette enklere kan oppdage evt.  behov for ekstra støtte og veiledning.

Dette er spesielt viktig når det kommer til å fange opp eventuelle plager eller behov for mer spesialisert støtte og veiledning.

### Pårørende
https://skillaid-cdn.azureedge.net/media/image/d6eb9977-27b8-4ff8-9ead-9a2971ae534c.jpg

Hvor stort ansvar og deltakelse pårørende ønsker når det kommer til opplæring og veiledning innen sex og seksualitet vil kunne variere.

I det tverrfaglige samarbeidet er det uansett viktig at pårørende får dele sine tanker og eventuelle observasjoner rundt hva de tror brukeren vil ha behov for å lære mer om.

Dersom pårørende ikke ønsker å delta alt for mye, eller slik deltakelse ikke er ønskelig fra brukerens perspektiv, er det viktig å lytte til dette og finne alternativer.

Uansett hvor deltakende pårørende ender opp med å være, spiller de en viktig rolle i å støtte brukerens utvikling av sosiale ferdigheter, som igjen er viktige forutsetninger for god seksualundervisning.

> Trykk deg videre for å lære hva opplæring og veiledning om seksuell helse og seksualitet bør inneholde, og viktige ting å tenke på i forbindelse med dette.

## Opplæring og veiledning
[//]: # ({
  "description": null,
  "required": true,
  "locked": false
})

### Hvilke tema skal det informeres om
https://skillaid-cdn.azureedge.net/media/image/d456cf06-a4b2-4da6-9f8b-dc8fa4abe93f.jpg

Når man skal snakke om sex og seksualitet bør følgende områder gås gjennom:
* Hvordan tolke egne og andres **følelser** og **atferd** i ulike situasjoner
* Hva betyr det å være **forelsket**, og hva betyr **kjærlighet** for personen selv
* Hvor går egne og andres **grenser**, og hvordan kan dette uttrykkes og forstås
* **Hva er sex**, hva regnes som sex, hva er **lov** og **ikke lov** tilknyttet sex, hva er **samtykke** og hvordan vise/forstå dette i møte med andre
* Hva er **seksuell nytelse** og **velvære**, og hvordan kan man oppnå dette alene (**onani**), eller sammen med andre, og i hvilke situasjoner er dette greit og ikke
* Praktisk informasjon om **kropp**, **hormoner**, **seksuelt overførbare sykdommer**, **graviditet** og **prevensjon**
* Informasjon om betydningen av **kjønn** og **egen kjønnsidentitet**, og hvordan utforske egen **seksuell legning** på en trygg måte
* Informasjon om hvordan man kan bruke mobil og internett på en trygg måte, slik at risikoen å bli utsatt for digitale overgrep reduseres (**nettvett**)

Hvordan opplæringen og veiledningen i disse temaene skal tilpasses brukerens forutsetninger og informasjonsbehov, skal sikres gjennom det tverrfaglige samarbeidet rundt brukeren.

> Videre blir du kjent med viktige ting å huske på i forbindelse med opplæring og veiledning i seksuell helse og seksualitet ved utviklingshemming.

### Tilgang til informasjon
https://skillaid-cdn.azureedge.net/media/image/e5b846ff-18af-42a3-97a5-4a529c24f190.jpg

Når man skal begynne å utforske sin egen seksualitet er tilgang til informasjon veldig viktig. Vanligvis lærer man via venner, kjærester, nettforum og porno.

Personer med utviklingshemmming kan ha vansker med å få tak i slik informasjon via disse uformelle kanalene, enten pga. få venner eller at man ikke vet hvor eller hvordan man kan finne informasjon.

Her er det viktig at man er bevisst dette, og at man kjenner til trygge og gode informasjonskilder som personen kan utforske på egenhånd eller under veiledning.

### Tydelighet
https://skillaid-cdn.azureedge.net/media/image/e957b7d4-769c-4527-9d6c-dfea70d4009a.jpg

Å lære om seksuell helse og seksualitet kan være utfordrende for personer med utviklingshemming da det ofte brukes metaforer når man snakker om sex.

Klassiske eksempler er for eks. bruk av "blomsten og bien".

Dette kan virke mot sin hensikt og øke risikoen for forvirring, som igjen vil kunne skape en unødvendig barriere for personens læring om seksuell helse og seksualitet.

**Du bør med andre ord alltid bruke et tydelig og konkret språk når du går gjennom eller diskuterer disse temaene med brukere**.

### Informasjonstype
https://skillaid-cdn.azureedge.net/media/image/57901e43-51cf-4319-8625-573eb729b8b9.jpg

Ved seksualundervisning er det viktig å snakke om de biologiske elementene ved sex og eventuelle risikoer, samtidig som man også løfter frem elementene glede, lyst og intimitet.

Personen må få oppleve å bli møtt med **åpenhet** og **respekt**, og at den selv får definere hva sex betyr for seg selv **uten å bli pålagt skam fra andre**.

Videre er det viktig å fremheve de mangfoldige sidene ved sex. **Sex vil for mange handle om mye mer enn å gjøre sex-forbundede aktiviteter**.

Sex kan utover fysisk velvære også representere en form for **nærhet**, **anerkjennelse** og at **man godtas for akkurat den man er**, noe som er grunnleggende behov hos de fleste mennesker.

### Seksualitet i alle aldre
https://skillaid-cdn.azureedge.net/media/image/1faedae8-008d-4bc0-b459-5ee028e7c8f5.jpg

Det er viktig å huske at vår seksualitet, og våre seksuelle følelser og behov vil være med oss gjennom hele livet, ikke kun som ungdom og ung voksen.

Personer med utviklingshemming er intet unntak. Informasjon og støtte på dette området vil derfor kunne være aktuelt uavhengig om personen er ung, godt voksen eller eldre.

Her er det viktig å vise åpenhet, og sørge for at egne tanker om alder, sex og seksualitet ikke står i veien for å oppdage aktuelle behov hos brukeren på dette området.

> Trykk deg videre for å bli bedre kjent med **hvordan du og dine kolleger kan bidra til å skape et seksualvennlig miljø rundt brukeren**.

## Hvordan bidra til å skape et seksualvennlig miljø
[//]: # ({
  "description": null,
  "required": true,
  "locked": false
})

### Hva menes med et seksualvennlig miljø
https://skillaid-cdn.azureedge.net/media/image/ca9b7fd5-414d-4988-b94b-2210ac4cf244.jpg

Personer med utviklingshemming trenger å bli møtt med **ansatte som**:
1. **Tør å snakke om sex** på en åpen, positiv, tydelig og respektfull måte
2. **Ikke vippes av pinnen og blir flaue når de får spørsmål om sex og intimitet,** men tar spørsmålene på alvor og kan reflektere sammen med brukeren
3. **Er interesserte i at brukerne skal få god opplæring innen seksuell helse og seksualitet**, og anerkjenner viktigheten av et felles samarbeid for å sikre dette
4. **Søker relevant informasjon og kunnskap om temaet** slik at de kan være en ressurs for brukerne ved eventuelle spørsmål om sex, følelser og seksualitet
5. **Klarer å identifisere behov for å snakke om sex og seksualitet**, og **skaper nødvendig rom for slike samtaler i trygge omgivelser**
6. **Kjenner sin rolle og funksjon overfor bruker**, og klarer tydelig å vise og formidle egne grenser i møte med bruker
7. **Kjenner til brukernes rettigheter på dette området**, slik som rett til privatliv ved besøk, osv.
8. **Bidrar til å holde disse temaene på dagsordenen blant alle ansatte**, slik at brukers behov på dette området blir identifisert og ivaretatt uavhengig av hvem som er på jobb

På denne måten kan alle bidra til å skape et miljø rundt brukerne som tillater dem å være nysgjerrige, og som ufarliggjør det å spørre og snakke om sex og seksualitet.

### Samtaleverktøy
https://skillaid-cdn.azureedge.net/media/image/8794878c-20d8-499c-8993-053e589aac44.jpg

Når man skal informere og gi veiledning om temaer som kan være utfordrende å snakke om kan det være nyttig å bruke et samtaleverktøy.

Et samtaleverktøy er et hjelpemiddel for å drive gode samtaler om temaene som skal gjennomgås, og kan gjøre det enklere å identifisere områder som krever utdypning.

Trykk deg videre for å se en oversikt over ulike relevante samtaleverktøy som kan benyttes sammen med brukere om temaene sex, grensesetting og nettvett.

> **OBS!** Informasjon og veiledning må **alltid** tilpasses brukerens forutsetninger og kommunikasjonsevne. **Personer som bruker ASK har for eks. like stor rett til tilpasset seksualundervisning som alle andre**.

### Ressurser for samtaleverktøy
https://skillaid-cdn.azureedge.net/media/image/aea58b81-1088-4fe5-ba77-04f0963e1048.jpg

Følgende samtaleverktøy/nettressurser kan være nyttige i samtale med brukere om seksuell helse, grensesetting og nettvett:
* [Samspillere.no](https://samspillere.no/): Lettleste tekster og videoer som tar for seg ulike temaer innen sosial kompetanse (f.eks. følelser, fysisk nærhet og vennskap)

* [Kroppskort](https://www.statensbarnehus.no/media/1384/kroppskort.pdf): Verktøy for samtaler om hva som er greit og ikke greit overfor egen kropp og andres kropper

* [Vett på nett](https://www2.bufdir.no/Bibliotek/Dokumentside/?docId=BUF00003828): Brosjyre for tips og råd om nettbruk til ungdom og voksne (lettlest)

>**Tips**: Sjekk gjerne ut tilknyttet [Kroppskort-veileder](https://nhf.no/brosjyrer/377/kroppregler/11665/veiledning_kroppsregler.pdf).

> Trykk deg videre for å lære hva du skal gjøre dersom du får **mistanke om at noen er utsatt for vold eller overgrep**.

## Ved mistanke om vold eller overgrep
[//]: # ({
  "description": null,
  "required": true,
  "locked": false
})

### Avvergingsplikt
https://skillaid-cdn.azureedge.net/media/image/18067862-b275-403d-ba36-844f5f116007.png

Hvis du gjøres kjent med at overgrep og mishandling har foregått, eller med stor sannsynlighet vil kunne skje, er du pliktig å melde fra om dette eller på annen måte avverge at dette skjer, jfr. **[Straffeloven § 196](https://lovdata.no/lov/2005-05-20-28/§196)**.

Dette kalles for **avvergingsplikt**, og skal ved følgende tilfeller og lovbrudd (blant mange flere) jfr. Straffeloven **ikke hindres av taushetsplikten beskrevet i [helsepersonelloven §21](https://lovdata.no/lov/1999-07-02-64/§21)**:

- [§ 282](https://lovdata.no/lov/2005-05-20-28/§282) - Mishandling i nære relasjoner

- [§ 283](https://lovdata.no/lov/2005-05-20-28/§283) - Grov mishandling i nære relasjoner

- [§ 291](https://lovdata.no/lov/2005-05-20-28/§291) - Voldtekt

- [§ 299](https://lovdata.no/lov/2005-05-20-28/§299) - Voldtekt av barn under 14 år

- [§ 303 og 304](https://lovdata.no/lov/2005-05-20-28/§303) - Grov seksuell omgang mv. med barn mellom 14 og 16 år, og seksuell handling med barn under 16 år

- [§ 312](https://lovdata.no/lov/2005-05-20-28/§312) - Incest

- [§ 314](https://lovdata.no/lov/2005-05-20-28/§314) - Seksuell omgang mellom andre nærstående

I [helsepersonelloven § 31](https://lovdata.no/lov/1999-07-02-64/§31) spesifiseres det videre at **politiet skal varsles når dette er nødvendig for å avverge alvorlig skade**.

**Ved mistanke om pågående mishandling**, eller når dette med stor sannsynlighet vil kunne skje, **skal helsepersonell melde fra til barnevernstjenesten**, jfr. [Helsepersonelloven § 33](https://lovdata.no/lov/1999-07-02-64/§33).

https://skillaid-cdn.azureedge.net/media/image/66985cd0-f734-4621-bd06-141448d819e0.jpg

### Hvordan utforske egen mistanke
https://skillaid-cdn.azureedge.net/media/image/5852b01d-4e75-42d1-9ed1-00c211589083.jpg

Dersom du **underveis i en samtale** begynner å mistenke at vold eller overgrep har funnet sted, bør du gjøre følgende:
* Snakk videre med personen **på enmannshånd** og oppfordre personen til å fortelle mer, fritt og uten å legge press på personen
* Gjør det klart for personen hvorfor du spør og at du ønsker å hjelpe. **Husk at du ikke kan love å holde dette hemmelig da du har avvergingsplikt/meldeplikt!**
* **Still åpne spørsmål**, som for eks. *"Kan du fortelle hva som skjedde videre?"* og *"Har dette skjedd før? I så fall når skjedde det sist?"*
* **Pass på å ikke stille for ledende spørsmål**, slik som *"Slo hun deg eller fiket hun til deg?"*. Dette kan føre til at personen føler den må velge ett av alternativene uten at dette nødvendigvis stemmer

Du bør underveis i denne samtalen skrive ned dine spørsmål og hva brukeren har svart så nøyaktig og detaljert som mulig. **Skriv gjerne ordrett hva personen sier uten å fortolke eller omfortelle noe**.

Du bør også notere ned andre relevante observasjoner du gjør deg underveis, som for eks. endringer i humør og atferd. **Pass på å forklare brukeren hva du gjør underveis og hvorfor**.

### Hvordan gå videre med egen mistanke
https://skillaid-cdn.azureedge.net/media/image/2a78c0f8-0efa-4e47-82f1-e519d89cdfb9.jpg

Ved enhver mistanke bør du løfte denne med din nærmeste leder. Dersom lederen er under mistanke, eller dine mistanker ikke blir lyttet til, kontakter du lederen over.

Ansvarlig leder skal deretter ta kontakt med politiet og sammen med politiet drøfte hvordan man bør gå videre med dette.

**Viktig:** I slike tilfeller skal du **aldri** ta kontakt med den du mistenker har utført et overgrep eller gjøre det kjent for vedkommende at du har meldt ifra om din mistanke.

Dette er for å beskytte eventuelle bevis og sørge for at disse ikke går tapt (forspilles), og for å beskytte deg og den utsatte mot gjengjeldelse (hevn) fra den mistenkte.

> **OBS!** Mistanker og uro kan alltids drøftes med **politiet** eller [Statens barnehus](https://www.statensbarnehus.no/), men du bør alltid ha informert ansvarlig leder i forkant dersom du velger å gjøre dette.

### Retningslinjer
https://skillaid-cdn.azureedge.net/media/image/b7bb341a-e047-42ad-81bf-06ae5c2cf9b8.jpg

Ved mistanke om seksuelle overgrep mot **voksne med utviklingshemming** skal Barne-, ungdoms- og familiedirektoratets (Bufdir) retningslinjer følges.

**Disse retningslinjene bør printes ut og henges opp på din arbeidsplass** slik at de alltid er lett tilgjengelige.

Retningslinjene laster du ned enkelt ned ved å besøke [denne nettadressen](https://bestill.bufdir.no/pub/vold-og-overgrep/vern-mot-overgrep/retningslinjer-ved-seksuelle-overgrep-mot-voksne-med-utviklingshemming).

> **OBS!** Det finnes også en egen veileder tilknyttet disse retningslinjene. Denne kan du enkelt laste ned ved å trykke på [denne linken](https://bibliotek.bufdir.no/BUF/101/Seksuelleovergrep_Veileder_digital_norsk.pdf).

### Tegn på vold og overgrep
https://skillaid-cdn.azureedge.net/media/image/f3a197d7-7ff3-43f8-b698-0ac048e5fa38.jpg

Ikke alle med utviklingshemming vil kunne klare å kommunisere at de er, eller har vært, utsatt for vold eller overgrep. Her er spesielt de med store språkutfordringer utsatt.

Som helsearbeider bør du kjenne til ulike tegn på at bruker kan være utsatt for vold og overgrep. **Følgende tegn bør tas på alvor og utforskes videre**:
* Personen vegrer seg for å delta i aktiviteter den ellers deltar i
* Personen viser tegn på redsel i møte med enkelte personer eller på bestemte steder
* Personen viser utfordrende atferd eller vegring ved skifte mellom ulike arenaer, for eks. mellom hjem og skole, eller mellom bolig og dagtilbud
* Personen viser utfordrende atferd, enten mot andre eller mot objekter, og/eller selvskadene atferd
* Personen opplever nedgang eller tap av ferdigheter den tidligere har mestret
* Personen vegrer seg for hjelp til stell, spesielt ved stell rundt ens intime soner

**Dersom slike tegn oppstår plutselig og uten at de kan tilskrives vesentlige endringer i personens liv eller sykdomsbilde, bør dette vekke spesiell mistanke om vold eller overgrep**.

### Støtteverktøy
https://skillaid-cdn.azureedge.net/media/image/edf1b4f1-d333-4840-acec-86a91b203ebe.jpg

Som helsearbeider bør du gjøre deg godt kjent med følgende nettressurser. Her finner du masse relevant informasjon om vold og seksuelle overgrep:
* **[TryggEst - vern for risikoutsatte voksne](https://www.bufdir.no/vold/tryggest/utsatt/)** (*Nettside fra Bufdir*)

* **[Din utvei](https://dinutvei.no/)** (*Nasjonal veiviser ved vold og overgrep utarbeidet av Nasjonalt kunnskapssenter om vold og traumatisk stress **(NKVTS)***)

* **[Jeg vil vite](https://jegvilvite.no/)** (*e-læringsverktøy om vold og overgrep utviklet av Stine Sofies Stiftelse*)

* **[Noe har skjedd](https://noeharskjedd.no/)** (*interaktiv nettside om seksuelle rettigheter, overgrep og varsling*)

> **Tips:** Nettressursene **Jeg vil vite** og **Noe har skjedd** kan med fordel besøkes også sammen med bruker som del av samtaler/opplæring rundt seksuell helse.

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaid-cdn.azureedge.net/media/image/d1b834d1-97c7-43b0-9c2f-a392c613d6ff.jpg

I denne læringsmodulen skal du ha lært viktigheten av god opplæring og veiledning innenfor temaene sex og seksualitet overfor personer med utviklingshemming.

Du skal ha lært at alle mennesker, inkludert mennesker med utviklingshemming, har seksuelle rettigheter, og herunder rett til å få informasjon og opplæring i seksuell helse og seksualitet tilpasset sine forutsetninger.

Du skal ha lært hvilke temaer som bør inngå i seksualundervisning overfor personer med utviklingshemming og hvem som har ansvar for hva i det tverrfaglige samarbeidet rundt bruker på dette området.

Du skal ha lært at personer med utviklingshemming er i økt risiko for å bli utsatt for vold og overgrep, og at manglende opplæring i verste fall kan føre til at personer med utviklingshemming selv forgriper seg på andre.

Du skal ha lært hvordan du kan tilrettelegge for et seksualvennlig miljø rundt bruker, samt hvor du kan finne nyttige samtaleverktøy.

Du skal ha lært ulike tegn på vold og overgrep, og hva du bør gjøre dersom du mistenker at noen er utsatt for vold eller seksuelle overgrep.

Til slutt, du skal ha lært at du har en **plikt til å melde fra** til de rette lederne/instansene **ved mistanke om overgrep og misbruk**, **og hvis mulig avverge dette**.

> Du har nå fullført denne læringsmodulen. Trykk **Tilbake til oversikt** for å avslutte.

