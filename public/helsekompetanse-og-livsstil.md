# Helsekompetanse og livsstil

[//]: # ({
  "description": "Som hjelpere er det viktig å arbeide for økt helsekompetanse hos brukere, og bistå der bruker selv ikke klarer å ivareta egne behov. Her lærer du mer om utviklingshemming og livsstil.",
  "image": "https://skillaidmedia.blob.core.windows.net/media/image/55be147c-da7f-4905-976e-b022cf13c5f1.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Work routines,Nutrition and diet,Observation and documentation",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": "[Helsedirektoratet (2012, sist endret 2016). Kosthåndboken- Veileder i ernæringsarbeid i helse- og omsorgstjenesten. Hentet 16.02.23.](https://www.helsedirektoratet.no/veiledere/kosthandboken/Kosthåndboken%20–%20Veileder%20i%20ernæringsarbeid%20i%20helse-%20og%20omsorgstjenesten.pdf), [Helsedirektoratet (2021). Gode helse- og omsorgstjenester til personer med utviklingshemming. Helsedirektoratet. Hentet 02.05.24.](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming#referere), [Helsedirektoratet (2021, sist endret 14. mars 2022). For å vurdere risiko for underernæring anbefales verktøyet MST (Malnutrition Screening Tool). Helsenorge. Hentet 02.05.24.](https://www.helsedirektoratet.no/retningslinjer/forebygging-og-behandling-av-underernaering/vurdering-av-risiko-for-underernaering/for-a-vurdere-risiko-for-underernaering-anbefales-verktoyet-mst-malnutrition-screening-tool#referere), [Helsedirektoratet (u.dato, sist endret 9.mai 2022). Anbefalinger om fysisk aktivitet til voksne og eldre. Helsenorge. Hentet 02.05.24.](https://www.helsenorge.no/trening-og-fysisk-aktivitet/rad-om-fysisk-aktivitet/), [Helsedirektoratet (u.dato, sist endret 13. desember 2021). Slik kan du sette sammen et sunt måltid. Helsenorge. Hentet 02.05.24.](https://www.helsenorge.no/kosthold-og-ernaring/sma-grep-for-et-sunt-kosthold/dagens-maltider/), [Helsedirektoratet (u.dato, sist endret 20. april 2024). Kroppsmasseindeks (KMI) og midjemål. Helsenorge. Hentet 02.05.24.](https://www.helsenorge.no/overvekt-og-fedme/kroppsmasseindeks-KMI/#midjemal), [Helsedirektoratet (u.dato, sist endret 25. oktober 2022). Nøkkelhullet. Helsenorge. Hentet 02.05.24.](https://www.helsenorge.no/kosthold-og-ernaring/nokkelhullet/?gad_source=1&gclid=EAIaIQobChMIr7j42KXphQMVSxiiAx0ZtQF9EAAYASAAEgJ0_PD_BwE), [Helsedirektoratet (u.dato, sist endret 31.oktober 2022). Helsedirektoratets kostråd. Helsenorge. Hentet 02.05.24.](https://www.helsenorge.no/kosthold-og-ernaring/kostrad/helsedirektoratets-kostrad/), [Nordstrøm, M. (2019). Systematisk ernæringsarbeid. I S. O. Kolset (Red.), God mat for kropp og helse: Ernæringsarbeid for mennesker med utviklingshemming (s. 15-40). Fagbokforlaget.](https://www.fagbokforlaget.no/God-mat-for-kropp-og-helse/I9788245023909)",
  "targetUser": "Healthcare workers,Nurses",
  "market": "Norway",
  "learningOutcomes": "[Lære om ernæringskartlegging blant brukere med utviklingshemming og relevante kartleggingsverktøy ved dette.](), [Lære om ulike faktorer som kan påvirke brukeres ernæringsstatus.](), [Lære om betydningen av indre motivasjon hos bruker, og betydningen av tverrfaglig samarbeid ved livstilsendringer.](), [Lære om betydningen av grunnleggende matlagingsferdigheter på brukers evner og forutsetninger for å kunne være mer selvstendig i matveien.]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation in institution,Habilitation at home"
})

## Introduksjon
[//]: # ({
  "description": null,
  "required": true,
  "locked": false
})

### Kunnskap om egen helse
https://skillaid-cdn.azureedge.net/media/image/66103067-fb57-4c7b-b38b-b1fa5ae65595.jpg

Personer med utviklingshemming kan i varierende grad ha vansker med å ivareta egen helse, samt vite hvordan oppsøke hjelp for å klare dette.

Som hjelpere er det viktig å arbeide for økt helsekompetanse hos brukere, og bistå brukeren på områder der den selv ikke klarer å ivareta egne behov.

### Helsekompetanse
https://skillaid-cdn.azureedge.net/media/image/7b293346-781e-4861-8e8b-6f7726da52a6.jpg

**Helsekompetanse** sikter til en persons evne til å skaffe seg informasjon som er relevant for egen helse, for deretter å anvende dette til å bedre ivareta egen helse.

For å kunne ivareta egen helse på en god måte er det viktig å vite noe om:
* Hvordan kroppen fungerer
* Hvordan kroppen kan påvirkes av sykdom og helseplager
* Hvordan man kan fremme egen helse og forebygge sykdom
* Hvordan man kan håndtere egne helseplager
* Betydningen av livsstil og egenomsorg
* Hvordan man kan gi uttrykk for hjelpebehov, og til hvem

### Innholdsoversikt
https://skillaid-cdn.azureedge.net/media/image/ab941f2d-0841-495a-b6d9-c3b72501efb3.jpg

Personer med utviklingshemming har en høyere forekomst av helse- og ernæringsproblemer sammenlignet med den generelle befolkningen.

Helse- og ernæringsplager kan ha store og negative påvirkninger på ens helse og livskvalitet, og knyttes ofte til en persons kosthold og aktivitetsnivå over tid.

I denne læringsmodulen lærer du mer om kostrådene, hvordan kartlegge ernæringsstatus, samt hvordan hjelpe brukere å øke egen helsekompetanse innen områdene ernæring og livsstil.

## Anbefalinger
[//]: # ({
  "description": null,
  "required": true,
  "locked": false
})

### Helsedirektoratets anbefalinger
https://skillaid-cdn.azureedge.net/media/image/c4b916b1-8bda-4e34-bcb7-4c719a3077c6.jpg

Helsedirektoratet har utarbeidet noen enkle og tydelige anbefalinger for et godt og helsefremmende kosthold.

Disse kalles for [kostrådene](https://www.helsenorge.no/kosthold-og-ernaring/kostradene?gclid=CjwKCAiAtt2tBhBDEiwALZuhAB_AhlHsvuEdFju6mQjTkvtimuZPnHmzEXaJd2SV02jZ1QkhkMpgbRoCHLQQAvD_BwE), og bør hovedsakelig følges av normalvektige og personer med overvekt eller fedme.

Ved undervekt følges anbefalingene oppgitt i den [nasjonale faglige retningslinje for forebygging og behandling av underernæring](https://www.helsedirektoratet.no/retningslinjer/forebygging-og-behandling-av-underernaering/vurdering-av-risiko-for-underernaering#alle-pasienter-skal-vurderes-for-risiko-for-underernaering-ved-innleggelse-i-helse-og-omsorgsinstitusjon-og-ved-oppstart-av-helse-og-omsorgstjenester-og-deretter-etter-en-gitt-frekvens-eller-etter-et-annet-faglig-begrunnet-individuelt-opplegg).

> Hva som beregnes som undervekt, normalvekt, overvekt og fedme beskrives nærmere senere under del om kartlegging av ernæringsstatus.

### Kostrådene
https://skillaid-cdn.azureedge.net/media/image/5831358e-4846-4e49-bf42-2ffeffc4de9f.jpg

Kostrådene anbefaler å velge mer mat fra planteriket, og spise frukt, bær, eller grønnsaker ved hvert måltid.

Videre anbefales et variert kosthold, med **daglig inntak** av fullkornsprodukter (ved minst to måltider), samt magrere melk- og meieriprodukter (opptil 3 porsjoner).

Man bør også forsøke å velge fisk, sjømat, bønner og linser fremfor rødt kjøtt, samtidig som man begrenser inntak av bearbeidet kjøtt.

Man anbefales å drikke vann og begrense sukkerholdige drikker (inkludert drikker med søtstoff), samt ha et så lavt alkoholinntak som mulig.

Man bør også begrense inntak av godteri, snacks og søt bakst.

Og husk - **spis med glede**, det er rom for alle typer mat i et sunt kosthold. Det er helheten og variasjonen av kostholdet som teller.

> Disse rådene er hentet fra kostrådene publisert 15.august 2024 av Helsedirektoratet.

### Sunnere valg
https://skillaid-cdn.azureedge.net/media/image/abd88b29-0af5-4f75-8414-7a4132905ec5.jpg

I tillegg til de generelle kostrådene, har Helsedirektoratet kommet med følgende råd for hvordan man kan ta [sunnere kostvalg](https://www.helsenorge.no/kosthold-og-ernaring/slik-setter-du-sammen-et-sunt-kosthold/) i hverdagen:
* Forsøk å lag mer mat fra bunnene av, og begrens inntak av bearbeidet mat med mye mettet fett, sukker og salt, og bruk gjerne hele råvarer
* Begrens inntak av produkter som spekemat, pølse, salami og bacon (bearbeidede kjøttprodukter og kjøtt med mye fett og salt)
* Velg grove fullkornsprodukter, og magre meieriprodukter (med mindre fett)
* Kok eller damp grønnsaker, heller enn å steke de. Man kan godt ovnssteke mat med noe olje
* Velg olje eller myk margarin fremfor smør ved matlaging
* Velg mer hvitt kjøtt fremfor rødt kjøtt, og velg heller karbonadedeig fremfor kjøttdeig

> Her kan det være lurt å lære brukere om [Nøkkelhullsmerking](https://www.helsenorge.no/kosthold-og-ernaring/nokkelhullet/?gad_source=1&gclid=EAIaIQobChMIr7j42KXphQMVSxiiAx0ZtQF9EAAYASAAEgJ0_PD_BwE), som er en merkeordning som viser til de sunneste alternativene blant ulike matkategorier.

### Måltidsrytme
https://skillaid-cdn.azureedge.net/media/image/364028bd-e887-4958-b7eb-d2696bd2c46d.jpg

Utover kostrådene og nøkkelrådene anbefales det å finne en måltidsrytme som passer egne behov.

En god regel kan være å forsøke å spise hver 3 - 4. time.

Her kan det være hensiktsmessig å dele opp måltidene i 
3 hovedmåltid og 1 - 2 mellommåltider, eventuelt 4 hovedmåltider og 1 mellommåltid.

> **Tips:** Et godt utgangspunkt for samtale med bruker om måltidsrytme og sammensetning av måltider, [finner du her](https://www.helsenorge.no/kosthold-og-ernaring/sma-grep-for-et-sunt-kosthold/dagens-maltider/).

### Fysisk aktivitet
https://skillaid-cdn.azureedge.net/media/image/85a3820d-7a8a-41e5-851f-ed10989342ed.jpg

Fysisk aktivitet er viktig for helsen vår og kan bidra til å redusere vektrelatert sykdomsrisiko, og virker forebyggende mot psykiske plager og muskel-og skjelettplager.

Generell anbefaling for voksne og eldre er å holde seg regelmessig i aktivitet i hverdagen, samt unngå for mye stillesitting.

**Voksne og eldre bør gjøre aktiviteter som fører til økt puls og lettere andpustenhet i minst 2,5 til 5 timer ukentlig (moderat fysisk aktivitet)**.

Dersom man sitter mye bør dette kompenseres med økt aktivitet. Jo mer fysisk aktiv man er, jo større helsegevinster ses dette å kunne gi.

### Relevant lesning om fysisk aktivitet
https://skillaid-cdn.azureedge.net/media/image/59499d31-3e33-4bfc-8035-85be857f420f.png

* Helsedirektoratet har utarbeidet en egen kalkulator for å beregne mulige helseeffekter av fysisk aktivitet. Denne finner du ved å [trykke her](https://www.helsedirektoratet.no/tema/fysisk-aktivitet/kalkulator-helseeffekter-av-fysisk-aktivitet).

* For tips til hvordan man kan følge anbefalingene for fysisk aktivitet hos voksne og eldre, [trykk her](https://www.helsenorge.no/trening-og-fysisk-aktivitet/rad-om-fysisk-aktivitet/).

* For relevante anbefalinger for fysisk aktivitet hos barn mellom 0 - 5 år, [trykk her](https://www.helsenorge.no/trening-og-fysisk-aktivitet/fysisk-aktivitet-0-5-ar).

* Disse anbefalingene baserer seg på rådene beskrevet og utdypet i de [Nasjonale faglige rådene for fysisk aktivitet i forebygging og behandling](https://www.helsedirektoratet.no/faglige-rad/fysisk-aktivitet-i-forebygging-og-behandling).

> **For tips** til hvordan man kan tilrettelegge for fysisk aktivitet hos personer med utviklingshemming, sjekk ut [Frambu sin temaside om dette](https://frambu.no/tema/fysisk-aktivitet-for-personer-med-utviklingshemning/).

## Kartlegging av ernæringsstatus
[//]: # ({
  "description": null,
  "required": true,
  "locked": false
})

### Kartlegging av risiko
https://skillaid-cdn.azureedge.net/media/image/c6269914-6ec0-49df-813e-654eb686a588.jpg

Kommunen har ansvar for å **identifisere** brukeres risiko for å utvikle ernæringsrelaterte helseutfordringer, og ved behov **igangsette nødvendige tiltak**.

Arbeid med utredning og tiltak ved påvist risko for ernæringsrelatere helseutfordringer skal i størst mulig grad skje i samarbeid med bruker selv, fastlege, og evt. ernæringsfysiolog.

Helsedirektoratet anbefaler at brukere med utviklingshemming skal veies ca. 1 gang i måneden, samt svare på spørsmål fra kartleggingsverktøyet [MST](https://www.helsedirektoratet.no/retningslinjer/forebygging-og-behandling-av-underernaering/vurdering-av-risiko-for-underernaering/for-a-vurdere-risiko-for-underernaering-anbefales-verktoyet-mst-malnutrition-screening-tool#a6e6ec1f-4031-4c67-b2f6-7a9790d).

> **Viktig:** Det er ikke nødvendig å ha påvist ernæringsrisiko for å kunne sette igang tiltak for å fremme et sunnere kosthold og livsstil blant brukerne.

> Trykk deg videre for å lære mer om kartleggingsverktøyet MST.

### MST
https://skillaid-cdn.azureedge.net/media/image/012a50da-ae82-4dd1-a06b-9907e6a43d8c.jpg

MST står for [Malnutrition Screening Tool](https://www.helsedirektoratet.no/retningslinjer/forebygging-og-behandling-av-underernaering/vurdering-av-risiko-for-underernaering/for-a-vurdere-risiko-for-underernaering-anbefales-verktoyet-mst-malnutrition-screening-tool#a6e6ec1f-4031-4c67-b2f6-7a9790d), og er utformet for å oppdage risiko for feilernæring og underernæring.

Ved utviklingshemming forekommer ofte overvekt og fedme. Det kan derfor være nyttig å tilpasse spørsmålene i MST-verktøyet, for å bedre fange opp risiko for dette.

Spørsmålene du bør stille er:
1. Har du i den siste tiden gått opp eller ned i vekt uten å forsøke dette? Etterfulgt av evt. oppfølgingsspørsmål rundt mengde (antall kg)
2. Har du spist mer eller mindre enn vanlig, og har dette vært på grunn av nedsatt eller økt matlyst?

**Bruk MST-verktøyet for å finne aktuell poengsskår**. Ved skår på 2 eller høyere, anses bruker å ha behov for videre individuell kartlegging av vekt og ernæringsstatus.

> Trykk deg videre for å lære mer om kartlegging av vekt og ernæringsstatus.

### KMI og midjemål
https://skillaid-cdn.azureedge.net/media/image/5e0e2025-ce82-4b5d-8fb3-68a16520ce0e.jpg

Videre kartlegging av ernæringsstatus foregår gjennom bruk av KMI-skåringsverktøy og midjemål.

**KMI** står for kroppsmasse-indeks, og viser ens statistiske risiko for livsstilsrelaterte sykdommer basert på forholdet mellom egen vekt og høyde.

**Midjemål** er målt omkrets av området mellom personens hoftekam og nederste del av ribbeina, kjent som **midjen**, og kan lik KMI brukes for å kartlegge sykdomsrisiko.

Videre lærer du hvordan beregne KMI-verdi, og hvordan tolke dette.

> For mer informasjon om referanseverdier for midjemål, [trykk her](https://www.helsenorge.no/overvekt-og-fedme/kroppsmasseindeks-KMI/#midjemal).

> **OBS!** Sykdomsrisiko ifm. mangelsykdommer kan kun påvises og utelukkes gjennom blodprøve, og vil ikke gjennomgås i denne læringsmodulen.

### KMI-skala
https://skillaid-cdn.azureedge.net/media/image/ba7393b1-cb4d-4ac3-938a-22db8725a074.jpg

KMI-verdi regnes ut ved at man **deler personens vekt på personens høyde i meter ganget med seg selv**. Resultatet ses deretter opp mot følgende vektkategorier og antatt risiko:
* **0 - 18,4**: **Undervektig** - Lav risiko for diabetes. Forhøyet risiko for andre helseproblemer
* **18,5 - 24,9**: **Normalvektig** - Generelt lav risiko
* **25 - 29,9**: **Overvektig** - Økt risiko for diabetes og andre livsstilssykdommer
* **30 - 34,9**: **Fedme** - Høy risiko for diabetes. Økt risiko for dødelighet
* **35 - 39,9**: **Alvorlig fedme** - Høy risiko for en rekke helseproblemer. Økt risiko for dødelighet
* **40 og over**: **Svært alvorlig fedme** - Svært høy risiko for helseproblemer, og ytterligere økt dødelighet

**Eksempel:** Person veier 66 kilo og er 1,8 meter høy (180 cm). Personens KMI er da 66/(1,8 x 1,8)= **20,37**, og regnes som normalvektig med lite sykdomsrisiko.

> **OBS!** KMI kan brukes uavhengig av kjønn og alder over 20 år. For barn og ungdom benyttes verktøyet **iso-KMI** (OBS! andre normalverdier). [Trykk her for tilgang til disse verktøyene](https://nhi.no/skjema-og-kalkulatorer/kalkulatorer/diverse/bmi-kalkulator-kroppsmasseindeks/).

### Kartlegging av kosthold
https://skillaid-cdn.azureedge.net/media/image/333e86ce-aaac-4fbd-9dbd-6421c99a88d2.jpg

Dersom bruker via KMI-utregning anses å ha forhøyet risiko for livsstilssykdommer og andre helseproblemer, bør brukers **kosthold** kartlegges.

Kosthold kartlegges som oftest gjennom bruk av følgende verktøy:
* **Kostsamtale:** Samtale med bruker om hva den vanligvis spiser og drikker (etterfulgt av sammenligning opp mot [kostrådene](https://www.helsenorge.no/kosthold-og-ernaring/kostrad/helsedirektoratets-kostrad/))
* **Kostdagbok:** Nøyaktige oppføringer av hva bruker har spist  og drukket innenfor en angitt tidsperiode

> For tilgang til ferdiglaget mal for føring av kostdagbok, [trykk her](https://www.helsedirektoratet.no/brosjyrer/matdagbok-for-deg-som-vil-bli-mer-bevisst-pa-kostholdet/Matdagbok%20–%20for%20deg%20som%20vil%20bli%20mer%20bevisst%20på%20kostholdet.pdf).

> **Tips:** Føring av kostdagbok kan med fordel gjøres ved bruk av **bilder** før og etter måltider. Dette kan gjøre det enklere for brukere å delta i prosessen.

### Måltider og variasjon
https://skillaid-cdn.azureedge.net/media/image/063e6ab4-b8b5-4103-ad6c-c7c19dc02d67.jpg

Kartlegging av brukers kosthold bør også belyse faktorer som **måltidsrytme**, **porsjonsstørrelser** og **variasjon** i kosten.

Informasjon om slike faktorer kan gjøre det enklere å sette i gang målrettede tiltak som ikke nødvendigvis krever store justeringer.

Små justeringer kan for mange være nøkkelen til langvarig livsstilsendring, da de enklere kan opprettholdes over tid og bli til varige vaner.

### Kartlegging av andre faktorer
https://skillaid-cdn.azureedge.net/media/image/0c2f2c07-c282-4c90-a383-2184aee7c1c4.jpg

Ved kartlegging av ernæringsstatus er det også viktig å kartlegge eventuelle faktorer som kan vanskeliggjøre god ernæringsstatus, slik som:
- Redusert tygge- og svelgfunksjon
- Smerter/skader i tenner og svelg
- Mage- og tarmproblemer, f.eks fordøyelsesplager, forstoppelse, og matintoleranser
- Mangel på nødvendig støtte og bistand til å gjøre sunne ernæringsvalg
- Reduserte kunnskaper om mat og ernæring, og egne ernæringsbehov
- Reduserte praktiske matlagingsferdigheter
- Immobilitet, eller redusert evne eller mulighet til fysisk aktivitet

Ved mistanke om fysiske plager og utfordringer må fastlege få informasjon om dette, slik at behov for henvisning til spesialisthelsetjenesten kan vurderes.

> For informasjon om mulige tegn på svelge- og tyggevansker, [trykk her.](https://www.helsedirektoratet.no/faglige-rad/kosthold-ved-diagnoser-og-sykdomstilstander/rad-om-kosthold-ved-ulike-diagnoser-og-sykdomstilstander/kosthold-ved-dysfagi-tygge-og-svelgevansker)

### Kartlegging av fysisk aktivitet
https://skillaid-cdn.azureedge.net/media/image/dc48f514-952e-4d0b-87ae-4a3697c8952b.jpg

Ved overvekt og fedme bør brukers aktivitetsnivå kartlegges.

Aktivitetsnivå kan kartlegges ved å gå gjennom faste og ukentlige aktiviteter brukeren deltar på, og ved å spørre bruker direkte om sitt aktivitetsnivå.

Her kan man også kartlegge ved å bruke et **registreringsskjema** eller **smartklokke**.

> **Tips:** Smartklokker kan også hjelpe bruker å bygge motivasjon for fysisk aktivitet da bruker enklere gjøres bevisst eget aktivitetsnivå.

## Livsstilsendring og tiltak
[//]: # ({
  "description": null,
  "required": true,
  "locked": false
})

### Livsstilsendring og motivasjon
https://skillaid-cdn.azureedge.net/media/image/73e21e5c-5514-4d29-8581-ac32753adc98.jpg

Å endre på vaner og rutiner kan være vanskelig, da dette kan være kilder til trøst og trygghet i hverdagen.

Samtidig kan nye rutiner være skummelt for brukere, da de ikke nødvendigvis vet hva disse vil innebære, og man ikke kan støtte seg på tidligere betryggende vaner.

Endring, spesielt når det kommer til mat og aktivitet, krever motivasjon og vilje til endring. Man kommer ikke langt dersom personen selv ikke ønsker eller føler behov for endring.

> **OBS!** Her snakkes det i stor grad om livsstilsendringer som følge av overvekt og fedme. Tiltak og behandling må skje i samråd med aktuelle samarbeidspartnere, som fastlege og evt. klinisk ernæringsfysiolog.

### Målsetting
https://skillaid-cdn.azureedge.net/media/image/e21dd717-4d0b-4bac-a5f9-5f415262e4d7.jpg

Indre motivasjon er viktig for å klare å gjøre større endringer i egen livsstil. 

Som hjelpere er det viktig å kjenne til **hva som motiverer brukeren til å endre på egen livsstil og hva brukeren selv ønsker å få ut av denne endringen**.

Ved å kjenne til brukers ønsker og målsetting, kan man enklere tilrettelegge for vedvarende motivasjon og endringsprosesser som brukeren selv aksepterer.

Brukers målsetting bør nedskrives i en tiltaksplan og inneholde oversikt over både kortsiktige og langsiktige mål for endringen.

> **Viktig:** All bistand ifm. livsstilsendringer må baseres på respekt, brukers samtykke, og ikke minst brukermedvirkning.

> **OBS!** I tilfeller hvor bruker ikke viser et tydelig ønske (samtykke) for å endre livsstil, er det fortsatt innenfor å veilede og oppmuntre bruker til å ta sunnere valg i hverdagen.

### Hvordan fremme helsekompetanse
https://skillaid-cdn.azureedge.net/media/image/a79e27dd-d1d0-44d2-b2c2-8d816250a3b4.jpg

For å kunne fremme brukeres helsekompetanse innen livsstil, er det viktig å vite hva brukeren vet fra før og hva den trenger å lære mer om.

Man må også vite noe om hvordan man kan formidle relevant helseinformasjon på en måte som brukeren forstår.

**Informasjon og veiledning bør også gis i praktiske situasjoner**, slik at brukeren enklere kan se hvordan denne typen kunnskaper kan anvendes i virkeligheten.

> **Tips:** Her kan man med fordel samarbeide med [frisklivssentraler](https://www.helsenorge.no/hjelpetilbud-i-kommunene/frisklivssentral/) og andre relevante virksomheter om å utvikle relevant opplæring for bruker.

> Videre lærer du noen praktiske tips i møte brukere som trenger ekstra oppfølging og støtte til å opprettholde en sunn livsstil.

### Hjelp til planlegging
https://skillaid-cdn.azureedge.net/media/image/4d003e7a-b9bf-45cc-964b-059612350b11.jpg

Et vanlig hjelpebehov blant personer med utviklingshemming er **hjelp til planlegging**. Her kan det være nyttig å bistå bruker med å:

* Utarbeide handleliste
* Gjennomføre matinnkjøp
* Planlegge måltider (enkeltmåltider og/eller ukeplanlegging)
* Tilpasse porsjonsstørrelser

> **Tips:** For brukere som opplever handling i butikk som ekstra utfordrende, kan et alternativ være å bestille matvarer på nett og hente selv (evt. få dette levert).

### Praktiske matferdigheter
https://skillaid-cdn.azureedge.net/media/image/5489f8dd-cd31-4abb-bdb0-dbb1b057243e.jpg

Grunnleggende praktiske ferdigheter på kjøkkenet er en viktig forutsetning for å kunne oppleve glede over matlaging.

Matlaging krever veldig mange praktiske ferdigheter, og dette er det viktig at man får muligheten til å utvikle under veiledning.

Dette er viktige ferdigheter å mestre for å kunne leve mer selvstendig, og for å kunne være mer delaktig i avgjørelser rundt eget kosthold.

### Eksempler på nødvendige matferdigheter
https://skillaid-cdn.azureedge.net/media/image/3b825f42-04bf-45bb-b796-1aaa538fa8fe.jpg

Å lage mat er en kompleks aktivitet og krever at man utnytter mange ulike ferdigheter og mye mental kapasitet. Man må for eks. vite noe om:

* Hvordan man skjærer, river, skreller og kutter matvarer
* Hvordan man ivaretar god hygiene før, underveis og etter matlaging
* Hvordan man opererer stekeovn, mikrobølgeovn, stekeplater, gryter og matlagingsredskaper på en trygg måte
* Hvordan vurdere om ulike mattyper er gjennomstekte og trygge å spise
* Hvordan sørge for at alle matkomponenter er klare og like varme til servering

**Dette tas det ofte for gitt at de fleste kan**, men det er ikke alltid tilfellet.

Brukere kan ha varierende  erfaringer og ferdigheter, og kan derfor trenge ekstra støtte og veiledning ved matlaging. Tilpass hjelp etter brukers behov.

> **Tips:** Gjør matlaging sosialt, legg opp til fellesmiddager, og gi brukere mulighet til å påvirke menyen. Da kan brukere lære med og av hverandre.

### Mer av, mindre av
https://skillaid-cdn.azureedge.net/media/image/6ed93fd0-5dfa-44c8-94d6-13eff1a1e3cb.jpg

Ved livsstilsendring kan man lett risikere å klassifisere mat som enten JA-mat eller NEI-mat, som lett kan føre til et anstrengt forhold til ulike mattyper.

**Det er viktig å lære at mat ikke er forbudt**, men at enkelte mattyper bør vi **spise mer av**, mens andre kan vi godt spise litt sjeldnere og **litt mindre av**.

Her kan det være nyttig å gjøre sunnere alternativer tilgjengelig for brukeren, uten at dette nødvendigvis utelukker mat bruker selv ytrer ønske om.

På denne måten kan brukeren trene på å finne en balanse mellom sunnere og litt mindre sunne matalternativer.

Med tiden kan dette fremme at brukeren velger sunnere alternativer fordi den liker disse, og ikke fordi det er det eneste brukeren kan (og blir fortalt at den bør) velge.

## Nyttige ressurser
[//]: # ({
  "description": null,
  "required": true,
  "locked": false
})

### Matlagingsressurser
https://skillaid-cdn.azureedge.net/media/image/930bc752-8ca9-4aeb-931f-93f8791a2e62.jpg

Her kommer et utvalgt av noen nettressurser som trygt kan benyttes sammen med brukere for å øke deres matlagingsferdigheter (videoer):
* [Veien til matglede - OsloMet](https://film.oslomet.no/search/perform?search=veien+til+matglede&p=2)

* [Kom og se – så godt!](https://www.youtube.com/@komogsesagodt6169/videos) sin YouTube-kanal

* [MatStart.no](https://www.matstart.no/) (Nettside. Opprinnelig utviklet for barn, men kan fint brukes av andre. Minner for eks. på at man må ta ut stikkontakt/slå av ovn osv.)

### Ressurser for måltidsplanlegging
https://skillaid-cdn.azureedge.net/media/image/8def64d4-f0c7-40a0-b5d1-d4fcceff8416.jpg

For hjelp til planlegging av måltider og porsjonsstørrelser kan følgene nettressurser benyttes sammen med bruker:
* [MatPrat - Ukeplanlegger](https://www.matprat.no/ukeplanlegger/)

* [Kostholdsplanleggeren](https://www.kostholdsplanleggeren.no/)

* [Tallerkenmodellen - Porsjonsstørrelser](https://www.helsenorge.no/kosthold-og-ernaring/sma-grep-for-et-sunt-kosthold/dagens-maltider/#tallerkenmodellen)

### Ressurser for fysisk aktivitet
https://skillaid-cdn.azureedge.net/media/image/ddd1aaf8-2948-47fe-a1e8-c0998e131a54.jpg

Følgende nettressurser **kan med fordel benyttes sammen med bruker** for å øke deres helsekompetanse og motivasjon tilknyttet fysisk aktivitet:
* [Hverdagsmestring - Fysisk aktivitet (Video)](https://youtu.be/j1PMDOCyfYQ?feature=shared)

* [Fysisk aktivitet for folkehelse og livsmestring (Video)](https://youtu.be/XV9LxaDfPQs?feature=shared)

* [Mosjon og trening (nettside med tilpasset språk og fremstilling)](https://www.mosjonogtrening.no/)

* [Fritid med Bistand (Nettside)](https://www.fritidmedbistand.no/)

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaid-cdn.azureedge.net/media/image/8d792820-bdd5-44b1-982e-70b41e1455f2.jpg

I denne læringsmodulen skal du ha lært at personer med utviklingshemming har høyere forekomst av helse- og ernæringsproblemer sammenlignet med den generelle befolkningen.

Du skal ha lært viktigheten av å kartlegge brukeres ernæringsstatus, og hvilke verktøy som kan benyttes til dette.

Du skal ha lært at ernæringsstatus påvirkes av kosthold og aktivitetsnivå, og at slike faktorer, kombinert med måltidsrytme, porsjonsstørrelser og variasjon i kosten, bør kartlegges ved påvist ernæringsrisiko.

Du skal ha lært at fastlege og andre aktuelle samarbeidspartnere må informeres ved mistanke om fysiske plager og utfordringer som påvirker brukers ernæringsstatus.

Du skal ha lært at indre motivasjon er en viktig forutsetning for å lykkes med livsstilsendringer, og at slikt arbeid må baseres på respekt, samtykke og brukermedvirkning.

Du skal ha lært viktigheten av å lære, og få trene på,  grunnleggende matlagingsferdigheter, og at dette er viktig for å fremme brukers selvstendighet i matveien.

Du skal ha lært at å fremme sunne alternativer i større grad kan bidra til økt bevissthet og valgkompetanse hos bruker, enn å klassifisere mat som Ja-/Nei-mat.

> Du har nå fullført denne læringsmodulen. Trykk **Tilbake til oversikt** for å avslutte.

