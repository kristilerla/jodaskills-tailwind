# Barn som pårørende

[//]: # ({
  "description": "Barn med alvorlig sykdom i nærmeste familie, har også rettigheter som pårørende. Her lærer du hva dette innebærer, og hvordan man kan snakke med barn om døden på en god måte.",
  "image": "https://skillaid-cdn.azureedge.net/media/image/57f31787-8123-4174-b3da-d18177463c9f.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "At the end of life,Communication",
  "contentAssociation": null,
  "contentDeveloper": null,
  "contentAnchoring": null,
  "bibliography": "[Helsedirektoratet. (2018). Pårørendeveileder, kapittel 3. Hentet november 2022.](https://www.helsedirektoratet.no/veiledere/parorendeveileder/avklare-hvem-som-er-parorende-deres-rolle-og-fore-journal/barn-som-parorende#avklar-om-pasienten-har-barn-eller-sosken-under-18-ar-begrunnelse), [Hope, L., K., R. (2022). Hva e til barnas beste når de er pårørende? Barneombudet. Hentet november 2022](https://www.barneombudet.no/aktuelt/debatt/hva-er-til-barnas-beste-nar-de-er-parorende), [Kreftforeningen. (2019). Se meg, hør på meg og snakk med meg! Når barn og unge blir pårørende og etterlatte. Hentet november 2022.](https://kreftforeningen.no/content/uploads/2022/08/se-meg-hor-pa-meg-og-snakk-med-meg-desember-2019.pdf), [Kreftforeningen (sist oppdatert 2023). Barn og ungdom som pårørende. Hentet november 2022.](https://kreftforeningen.no/rad-og-rettigheter/barn-og-ungdom/barn-og-ungdom-som-parorende/), [Regjeringen. (sist oppdatert 2023, 5. januar). Barnets beste og barnets med- og selvbestemmelsesrett. Hentet november 2022.](https://www.regjeringen.no/no/tema/familie-og-barn/innsiktsartikler/bosted-og-samvar/barns-beste-og-medbestemmelsesrett/id2076312/), [Tidsskriftet Sykepleien. (2022). Når barn er pårørende. Sykepleien. Hentet november 2022.](https://sykepleien.no/sites/default/files/2022-04/02_22_barn_som_paarorende.pdf)",
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Introduksjon
[//]: # ({
  "description": null,
  "required": true,
  "locked": false
})

### Sykdom i familien
![](https://skillaid-cdn.azureedge.net/media/image/47c81b40-2dee-4602-9f45-d5f2153e3da8.jpg)

Mange barn lever daglig med en eller flere nære familiemedlemmer rammet av alvorlig sykdom, skade og/eller rusmiddelavhengighet.

Å være pårørende påvirker barnas hverdag, deres opplevelse av forutsigbarhet og trygghet, og kan sette dype spor de tar med seg videre gjennom livet.

### Definisjon
![](https://skillaidmedia.blob.core.windows.net/media/image/3e925b17-c85d-4e20-80ee-ef623dedaccd.jpg)

**Barn som pårørende gjelder for alle mennesker mellom 0 til 18 års alder** som lever med, eller er etterlatte av, syke foreldre og/eller søsken.

**Unge pårørende brukes ofte for å beskrive de mellom 15 og 25 år**. Man er pårørende uansett om man selv, eller har søsken som, er fosterbarn eller adoptert.

Barn og unge pårørende er en mangfoldig, men sårbar, gruppe, da disse dessverre har lettere for å falle under radaren til helsevesenet.

### Ulike behov
![](https://skillaidmedia.blob.core.windows.net/media/image/225538df-d4d2-4800-b7b2-9a7ee027234c.jpg)

Barn vil kunne ha svært ulike behov for informasjon og oppfølging enn voksne i samme situasjon.

Barn trenger å bli sett, anerkjent, respektert og møtt på en måte som er tilpasset deres behov, modningsnivå og forutsetninger.

Dette stiller spesielle krav til helsepersonell som jobber med den syke og dens familie.

### Rettigheter
![](https://skillaidmedia.blob.core.windows.net/media/image/765a44a1-a55a-4ddc-ac7d-eeaf4a58428a.jpg)

Barn som pårørende har egne nedfelte rettigheter i lovverket, som alle ansatte i helsevesenet er nødt til å kjenne til.

Helsepersonell skal etter [Helsepersonelloven §10a](https://lovdata.no/lov/1999-07-02-64/§10a) bidra til å ivareta mindreårige barn som pårørende til foreldre og søsken.

Det skal derfor **alltid** kartlegges hvorvidt pasienter har mindreårige barn eller søsken, og deretter avklares hvilke behov barna har for informasjon og oppfølging.

### Oversikt over innhold
![](https://skillaidmedia.blob.core.windows.net/media/image/16a950b7-ff45-475f-8a25-1c4e8f29b82f.jpg)

Dette innholdet vil gi en oversikt over følgende tema:
* Barns reaksjoner på sykdom
* Informasjon og oppfølging
* Kommunikasjon med barn
* Søsken som pårørende
* Barn som pårørende til døende

## Barns reaksjoner på sykdom
[//]: # ({
  "description": null,
  "required": true,
  "locked": false
})

### Forståelse
![](https://skillaid-cdn.azureedge.net/media/image/963f1bb9-4082-4e22-804b-638538fcc9f4.jpg)

Jo yngre og umodent et barn er, desto vanligere er det at barnet tolker verdenen rundt seg som en refleksjon på egne ord og handlinger.

Barn vil i møte med situasjoner de ikke forstår begynne å rette søkelyset innover for å finne en forklaring på det de ikke forstår.

Dette kan resultere i en uriktig oppfatning av at de selv har skyld i de vanskelige og vonde situasjonene som oppstår rundt dem.

### Familiedynamikk
![](https://skillaid-cdn.azureedge.net/media/image/eb7f00f5-6140-44c4-b00a-ca4cf83e31df.jpg)

Sykdom i familien medfører ofte endrede ansvarsoppgaver blant familiemedlemmer.

Disse endringene kan sette barna i en sårbar posisjon da de kan kjenne på et stort ønske om å være behjelpelig, pliktoppfyllende eller rett og slett ikke være i veien for andre.

Dette kan føre til at de friske barna lettere tar på seg, eller får, ansvarsoppgaver hjemme som de ikke nødvendigvis er tilstrekkelig modne for.

### Urettferdighet
![](https://skillaid-cdn.azureedge.net/media/image/395af298-5756-4b17-8cd6-1e0d45082f55.jpg)

Barn er opptatt av rettferdighet, og kan i vanskelige situasjoner ofte kjenne på sinne, skuffelse og sjalusi, direkte rettet mot den syke.

Dette kan komme av en opplevelse av mindre tilstedeværelse og oppmerksomhet fra foreldre og/eller søsken, eller at den syke får mer, eller virker viktigere enn en selv.

Dette er spesielt vanlig blant søsken, eller hvis barnet sliter med å atskilles fra foreldrene.

### Sorg
![](https://skillaid-cdn.azureedge.net/media/image/a8bf8edd-f0e9-4aaf-874f-a7567be68e4a.jpg)

Sorg kan oppstå lenge før noen eventuelt dør, og kan også forekomme uten at den syke har en uhelbredelig sykdom.

Hvor foreldre ofte opplever sorgen som sammenhengende, vil barn i større grad kunne gå inn og ut av sorgen.

Barn distraheres lettere enn voksne, men dette bør ikke forveksles med at barnet viser tegn på et avvikende følelsesliv.

### Senreaksjoner
![](https://skillaid-cdn.azureedge.net/media/image/25ad67ff-7280-42db-aa0b-1326bc8f0de4.jpg)

Mange barn som har vært pårørende kan oppleve sorgreaksjoner flere år etter sykdommen/dødsfall.

Disse reaksjonene kan ofte maskeres og komme til uttrykk som plutselig sinne, konsentrasjonsvansker, upassende atferd, sterke følelsesutbrudd, og lignende.

Dette kan virke forvirrende og uforståelig, både for barnet selv og de rundt, da disse ikke nødvendigvis vil være gjenkjennelig som utrykk for sorg.

## Informasjon og oppfølging
[//]: # ({
  "description": null,
  "required": true,
  "locked": false
})

### Bekymringer
![](https://skillaid-cdn.azureedge.net/media/image/4f6db84f-143d-412f-9185-bfc0272e9ab4.jpg)

Allerede fra ung alder kan barn fange opp avvik fra den hverdagslige familiedynamikken, og oppleve at noe ikke helt stemmer.

Mange barn kan derfor ha hatt en anelse om at noe er feil eller galt, før de i det hele tatt har fått noen som helst informasjon fra voksne.

Da barn ofte tolker verdenen gjennom seg selv, kan det å ikke få vite føre til mye grubling, skyldfølelse, usikkerhet og bekymringer.

### Informasjonsbehov
![](https://skillaid-cdn.azureedge.net/media/image/850ce5f0-982a-4a93-a003-0625a5397cdf.jpg)

Barns evne til å forstå verdenen rundt seg avhenger både av alder og situasjonene de er i.

Ved sykdom må voksne sørge for å inkludere og veilede barn gjennom hele sykdomsforløpet. Barn må få muligheten til å delta, stille spørsmål og kjenne at de har trygge voksne å støtte seg på.

Kontinuerlig støtte og veiledning fra voksne vil kunne hjelpe barn bygge nødvendige verktøy for å kunne forstå og mestre livet, både som barn og pårørende.

### Gruppesamtaler
![](https://skillaid-cdn.azureedge.net/media/image/48bb2196-84ff-466d-b871-4fbc1d031948.jpg)

I tillegg til samtaler med voksne, kan mange barn ha stor nytte av å snakke med andre barn i tilsvarende livssituasjoner.

Slike gruppesamtaler kan virke forebyggende mot psykiske helseplager for barn og søsken som pårørende.

Gruppesamtaler kan hjelpe barna å føle seg sett og forstått, få nye venner, samt få innblikk i andre barns opplevelser og erfaringer med å være pårørende.

### Barnas beste
![](https://skillaid-cdn.azureedge.net/media/image/e49bb64c-f5c5-415c-b79c-e1419c4e6023.jpg)

[FNs barnekonvensjon, artikkel 3,](https://www.regjeringen.no/globalassets/upload/kilde/bfd/bro/2004/0004/ddd/pdfv/178931-fns_barnekonvensjon.pdf) sier at barnets beste skal være et grunnleggende hensyn ved alle handlinger som omhandler barn.

Hvor mye informasjon et barn trenger, vil alltid måtte vurderes individuelt, og vil ikke alltid være like enkelt å bedømme.

Dessverre kan man ikke alltid skåne barna for vonde hendelser, men å prate sammen og forklare det som skjer, kan gjøre ting litt tryggere for dem.

### Kunnskap
![](https://skillaid-cdn.azureedge.net/media/image/7f949af9-27d8-417e-8641-e8616aa173bf.jpg)

Sykehus og kommunale virksomheter er pliktig å tilby grunnleggende opplæring til sine ansatte i arbeid med barn som pårørende, dersom dette etterspørres.

Sørg derfor for å informere arbeidsgiver dersom du eller dine kolleger kjenner behov for ytterligere opplæring rundt ivaretakelse av barn som pårørende.

### Barneansvarlig personell
![](https://skillaid-cdn.azureedge.net/media/image/6cb29c27-821c-4d50-b93c-e62bc28e19d4.jpg)

[Spesialisthelsetjenesteloven §3-7a](http://https://lovdata.no/lov/1999-07-02-61/§3-7a) krever at alle helseforetak innenfor spesialisthelsetjenesten skal ha barneansvarlig personell.

Barneansvarlig har ansvar for å fremme og koordinere helsearbeideres oppfølging av mindreårige etterlatte, og barn som pårørende.

Alle ansatte har et selvstendig ansvar for at pårørendebarna oppdages, blir rapportert til barneansvarlig på avdelingen, og at noen overtar stafettpinnen etter en selv.

### Skolen og helsesykepleier
![](https://skillaid-cdn.azureedge.net/media/image/bfa0ce8d-ce95-426e-8e4c-93b52175fd8e.jpg)

Skolen er en viktig arena for barn og unge, og kan være en god støttespiller i oppfølgingen av barn som pårørende, **så lenge barnet ønsker dette selv**.

Noen barn finner trygghet i at lærere, helsesykepleier og klassekamerater har kjennskap til deres situasjon, mens andre ønsker å ha skolen som et fristed fra død og sykdom.

Skolens rolle må derfor diskuteres med barna og ses opp mot hva som tenkes å være til barnets beste. **Kanskje er barnet redd for å bli mobbet eller utestengt hvis det blir sett på som annerledes?**

## Kommunikasjon med barn
[//]: # ({
  "description": null,
  "required": true,
  "locked": false
})

### Gjør din BIT
![](https://skillaid-cdn.azureedge.net/media/image/8661664d-2292-4813-8523-17188242c7ea.jpg)

**BIT** er en måte å møte sårbare barn på en god måte, og 
står for å:
* **Bekrefte**: Vis barnet at du både ser og anerkjenner at situasjonen berører barnet, og at du har forståelse for dette.
* **Informere**: Bidra til at barnet får kunnskap om det som skjer hjemme, og hvilke reaksjoner de kan oppleve tilknyttet dette. Snakk med barna, enten alene eller med foreldre. **Husk foreldres samtykke**.
* **Tåle**: Forsøk å ha en åpen innstilling når det kommer til barns reaksjoner, og pass på egen profesjonalitet i møte med disse. Barna skal ikke møtes med irritasjon, avledning, bagatellisering, eller løfter man ikke vet om man kan holde.

### Hvordan møte barn
![](https://skillaid-cdn.azureedge.net/media/image/33edd616-b78f-447a-993b-3b700702ce0e.jpg)

I møte med barn som er pårørende, bør man alltid gjøre følgende:
* Anerkjenn dem når du kommer inn i rommet.
* Presenter deg for barnet. Vær obs ditt eget kroppsspråk. Mange barn blir redde dersom man tårner over dem.
* Vær vennlig og vis dem at du ikke er farlig eller vil noen vondt. Gjerne smil, og få de til å føle seg velkommen.
* Gjerne spør hvordan de har det, eller om de har noen fritidsinteresser, og vis interesse for det de svarer.
* Husk navnet på barnet, og gjerne bruk det de neste gangene du møter på barnet på jobb. Det kan hjelpe barnet å føle seg sett og velkommen.

### Metode
https://skillaid-cdn.azureedge.net/media/image/e7c8f74d-136e-4196-b011-bf4f695d3c10.jpg

God kommunikasjon og tillit hos barn som pårørende forutsetter følgende:
* Bruk ord som det er enkle for barnet å forstå, og vær konkret.
* Tilpass språk og innhold etter barnets alder, modenhet og foreldrenes samtykke.
* Vis at du bryr deg om dem.
* Vær ærlig, innenfor tillatte rammer, og ikke kom med løfter man ikke vet om man kan holde.
* Respekter at barnet kanskje ikke ønsker å snakke om situasjonen der og da, og heller ikke press dem til det.
* Forsøk i størst mulig grad å lytte, og la barnet få snakke fritt, på eget initiativ, om egne opplevelser og erfaringer. Ved oppfølgingsspørsmål, vær konkret.
* Gjerne prøv å hjelpe barnet med å sette ord på situasjonen rundt seg, og barnets reaksjoner på dette. Trygg dem på at det er helt vanlig og ok å kjenne på vekslende følelser.

### Barnevennlig arena
https://skillaid-cdn.azureedge.net/media/image/7c6e71c1-710b-4b48-9e06-3f818bfc2690.jpg

Når man skal snakke med barn er det viktig å være bevisst hvor og hvordan dette skjer.

Mange barn liker dårlig å måtte sitte ovenfor voksne og møte blikkene deres. Da kan en biltur eller en runde med lek ufarliggjøre situasjonen.

Måltider og en god kopp kakao vil også kunne gjøre samtalen mer trygg og avslappende. Forsøk å finne ting du og barnet kanskje har til felles og jobb derfra.

### Skyldfølelse
https://skillaid-cdn.azureedge.net/media/image/e6faea46-935e-490c-9764-73df741eb16d.jpg

I møte med barn som kjenner på en eller annen form for skyldfølelse knyttet til foreldres eller søskens sykdomssituasjon, er det viktig å utforske hva som ligger i dette.

Da kan følgende spørsmål gjøre det lettere for barnet å utforske og lette egen skyldfølelse.

**«Hva er det som får deg til å tro at dette er din skyld?»**, og **«Har noen sagt eller ment det? I så fall, hvem? Og når sa de det?»**.

### Barns ønsker
https://skillaid-cdn.azureedge.net/media/image/52f89553-237e-4f74-9b9b-b0829cb8461e.jpg

Tilbakemeldinger til [Kreftforeningen](https://sykepleien.no/2022/03/pa-treffene-kan-barna-som-er-parorende-vaere-seg-selv ) viser at barn som pårørende helst ønsker å bli møtt på følgende måte:
* Se meg
* La meg få være barn
* Få meg til å smile
* Snakk med meg
* Lag og overhold avtaler med meg
* Vis at du vet og forstår
* Hør på meg
* Ikke gjør meg mer spesiell enn jeg er

### Ressurser
https://skillaid-cdn.azureedge.net/media/image/971442d8-93e2-4770-8e27-98643f26de98.jpg

Barn vil kunne ha behov for å snakke med andre som befinner seg i lignende situasjoner som en selv. Da er det viktig å kjenne til følgende relevante nettressurser, verktøy og møtearenaer:
* [Treffpunkt for barn som pårørende ved kreft](https://kreftforeningen.no/tilbud/treffpunkt-moteplass-for-barn-og-unge/)

* [BAR-snakk](https://www.barnavrus.no/tilbud/chat): Anonym chattetjeneste. Lavterskel-tilbud for barn av rusavhengige.

* [Barnespor](https://www.barnespor.com/): Samtaleverktøy for å gjøre det enklere å ta opp vanskelige spørsmål om rus med barn.

* [SIBS:](https://sibs.no/om-intervensjonen/) Familierettet intervensjonsmetode for å forbedre kommunikasjonen i familier hvor søsken er pårørende.

* [Blåkors](https://www.blakors.no/kompasset/): Gratis veiledning og terapi for personer mellom 13-35 år som er oppvokst med rus i hjemmet.

* [Unge pårørende:](https://ungeparorende.no/fremside) Informasjonsside om barn og unge som pårørende tilpasset alderstrinnene fra 7 til 18 år.

## Søsken som pårørende
[//]: # ({
  "description": null,
  "required": true,
  "locked": false
})

### Sykt søsken
https://skillaid-cdn.azureedge.net/media/image/85810fb8-1b2b-495e-8a8e-830853e01286.jpg

Å ha et sykt søsken kan være en stor belastning for søskenflokken og familien i sin helhet.

Mange friske søsken kan kjenne på mindre tid og oppmerksomhet fra sine foreldre, i kombinasjon med endrede arbeidsoppgaver hjemme.

Familiens behov for støtte og avlastning må kartlegges tidlig, slik at søsken får fortsette sine liv som barn, uten å føle at de må overta omsorgsoppgaver i familien.

### Sammenligning
https://skillaid-cdn.azureedge.net/media/image/ec968a0d-6105-483a-959d-f1679659c202.jpg

De fleste barn sammenligner seg med sine søsken og er opptatt av at ting skal være rettferdig dem imellom.

Slik sammenligning kan fort føre til sjalusi og misunnelse i søskenflokken, da syke søsken vil både kreve, og ofte få, mer av foreldrene enn friske søsken.

Søsken kan samtidig skjemmes over at de kjenner på slike følelser og tanker. De bør derfor følges opp og få hjelp til å sortere tanker og følelser.

### Hverdagslivet
https://skillaid-cdn.azureedge.net/media/image/488dfc36-8745-4aad-990b-f6b8a63f3e1a.jpg

Søsken som er pårørende over lengre tid, vil kunne ha en ganske annerledes og krevende hverdag sammenlignet med jevnaldrende venner og klassekamerater.

Mange kan plages av usikkerhet og bekymringer, samt følelser av å kjenne seg annerledes, mindre viktig og verdifull enn sitt syke søsken.

Å distansere seg fra sitt søsken eller alt rundt, er en vanlig forsvarsmekanisme. Særlig når et søsken mottar mye hjelp fra helsearbeidere i hjemmet.

### Å være til bry
https://skillaid-cdn.azureedge.net/media/image/47666bf7-d17f-4410-9b89-394f515f5196.jpg

Mange søsken kan være redde for å være til bry for sine foreldre, og blir etter hvert vant til å sette seg selv i andre rekke til fordel for den sykes behov.

Utad oppfattes slike søsken ofte som sterke, mer selvstendige og kloke for sin alder, samt mer empatiske og åpne for annerledeshet.

Dette er ikke nødvendigvis et godt tegn, og kan tyde på at barnet over tid har måtte tatt på seg større ansvarsoppgaver i familien enn det egentlig har vært klar for.

### Voksnes ansvar
https://skillaid-cdn.azureedge.net/media/image/df4b4120-ba23-44dd-8c21-f13fb92ad25f.jpg

Det er viktig å kartlegge hvordan situasjonen påvirker hele familien og familiedynamikken.

Hvis barn blir vant til å sette seg i andre rekke fra sitt syke søsken, kan dette gjøre det vanskelig for dem å gjenkjenne og formidle egne behov.

Søsken må derfor følges opp, og barna bør oppsøkes jevnlig, også i tilfeller hvor de ikke selv har meddelt noe ekstra behov.

### Helsesykepleier
https://skillaid-cdn.azureedge.net/media/image/e4bc0474-30f5-4449-9c7e-6fb0df3ea110.jpg

Helsesykepleiere kan være til stor hjelp når det kommer til ivaretakelsen av søsken som pårørende.

Helsesykepleiere har plikt til å identifisere og kartlegge søskens behov for informasjon og støtte, såfremt de har fått vite at et barn er pårørende.

Det er derfor viktig at helsearbeidere avklarer med barnas foreldre hvem som skal informere helsesykepleieren tilknyttet barnets skole. Vær gjerne på tilbudssiden med dette.

## Barn og døden
[//]: # ({
  "description": null,
  "required": true,
  "locked": false
})

### Ventesorg
https://skillaid-cdn.azureedge.net/media/image/31a27c1a-0456-43ad-af5d-4190b3c79d33.jpg

Ventesorg er en sorgtilstand hvor man sørger over et tap man vet vil komme i fremtiden.

Slik sorg betyr ikke nødvendigvis at man forkorter eller minsker pårørendes smerte ved et dødsfall, men kan hjelpe pårørende å få et bevisst forhold til døden og tiden som gjenstår.

> For mer informasjon om hvordan syke og pårørende kan forsone seg med døden, sjekk ut læringsmodulen **Fra krise til forsoning** i SkillAid.

### Familien
https://skillaid-cdn.azureedge.net/media/image/d0ed262c-198c-437e-9051-1a7625f3cc2c.jpg

Å følge et nært familiemedlem gjennom livets siste fase vil være en krise i barns liv.

Helsearbeidere må utforske foreldrenes syn på hvor mye barna bør involveres og informeres om i prosessen, skal de klare å ivareta pårørendebarna best mulig.

### Informasjon
https://skillaidmedia.blob.core.windows.net/media/image/4900eca0-a518-49b0-b8af-10ac50dc7304.jpg

Helsearbeidere må sørge for at barns behov for informasjon og støtte blir kartlagt.

Foreldre må få vite om fordelene med å snakke med barna om døden. Dette gir barna større mulighet til å forberede seg på hva som venter.

Dersom foreldre ønsker støtte til samtaler med sine barn, skal helsepersonell bistå med dette.

### Avlastning
https://skillaid-cdn.azureedge.net/media/image/40e4c271-8125-4459-bd4a-ebd45368e203.jpg

I tilfeller hvor en forelder er døende vil mye av ansvaret legges over på den friske forelderen.

Rollen som hovedomsorgsgiver og samtidig pårørende til syk partner, kan være ekstremt krevende. Da er det viktig at den friske mottar hjelp og støtte.

Helsearbeidere kan bistå med dette, samt hjelpe med å kartlegge nettverket rundt familien. God hjelp kan bidra til å ivareta trygghet og forutsigbarhet i barnas hverdag.

### Foreldrene
https://skillaid-cdn.azureedge.net/media/image/e9c6770d-817b-483a-bdda-08b5063c4943.jpg

Foreldrene spiller en viktig rolle i hvordan barna opplever å bli ivaretatt som pårørende.

Da er det viktig at man, i tillegg til å snakke med barna, også gir foreldrene oppmerksomhet.

Mange pårørende kan unnlate å ta kontakt med helsearbeidere i frykt for å stjele tid bort fra den syke. Å spørre hvordan det går, samt være på tilbudssiden kan derfor være en god start.

### Unge pårørende
https://skillaid-cdn.azureedge.net/media/image/923ae758-bd18-4919-947c-1d5a33b36efa.jpg

Pårørende mellom 15-25 års alder er en spesielt utsatt gruppe. De er store nok til å forstå hva som skjer, men er fortsatt ikke ferdig utviklet mentalt.

Unge pårørende er utsatte for psykiske plager, og manglende opplevelse av å bli ivaretatt kan føre til søkende adferd mot skadelige nettverk.

De unge bør derfor gis støtte og veiledning til å gjenkjenne og bearbeide egne følelsesmessige reaksjoner som pårørende og etterlatt.

## Case
[//]: # ({
  "description": null,
  "required": true,
  "locked": false
})

### Jonas
https://skillaid-cdn.azureedge.net/media/image/71d3dad7-bd60-49a3-9c59-82aab09e520d.jpg

Jonas er 7 år og bor sammen med mamma Janne, pappa Morten og sine to eldre søsken, Thea og Ola. Han trives godt i andre klasse på barneskolen med lekekameratene sine.

I det siste har Jonas kjent på litt vondt i magen, og han har slitt med å sove. Han klarer ikke helt å forstå hvorfor han gruer seg til å legge seg når det går mot kvelden.

Ubehaget i magen fortsetter bare å vokse og blir etter hvert mye verre. Han begynner å bli redd at han er syk. At han skal dø.

**Det gjør jo så vondt. Jeg har aldri hatt det så vondt og så lenge før, hvorfor skjer dette meg?** Tenker Jonas.

I denne perioden sier Jonas ingenting til søsknene eller foreldrene sine om at han har vondt. Han er redd for å bli ertet av søsknene eller være til bry.

Jonas merker samtidig at noe ikke er helt som det har vært tidligere. Det er nesten som om mamma og pappa ikke vil snakke med ham, og at de lettere blir sinte på ham hvis han søker oppmerksomheten deres.

Jonas begynner også å legge merke til at Thea og Ola virker rare og annerledes. **De vil jo aldri leke med meg mer,** tenker han mens han forsøker å sove. Han har fortsatt ganske vondt i magen.

### Leggetid
https://skillaid-cdn.azureedge.net/media/image/4ff1c4ba-146c-4ce9-a3ae-6ec382adbbfd.jpg

Jonas grubler mye. **Har jeg gjort noe galt? Hvorfor oppfører de andre seg så rart. Det virker som ingen har lyst å snakke med meg lenger. Har de sluttet å være glad i meg? Har jeg vært slem?**

Han finner ingen svar. **Jeg skjønner ikke hvorfor det er sånn. Det er urettferdig,** tenker Jonas før han begynner å gråte til han etter hvert slukner med favorittleketøyet sitt holdt tett inntil brystet.

Morgenen etter våkner han opp kald og våt. Han har i løpet av natten tisset ut sengen.

Dette fortsetter å skje nesten hver natt fremover, og Jonas blir stillere og mer tilbaketrukket. Han synes det er flaut, og skammer seg.

### Janne
https://skillaid-cdn.azureedge.net/media/image/8a682fa0-9a61-4477-8781-b10f8478c706.jpg

Janne er moren til Jonas. Hun er 36 år gammel og utredes nå for kreft.

Hun og barnefar Morten, har valgt å ikke dele dette med barna før de er helt sikre på om mamma faktisk er blitt syk.

De har forsøkt å leve livet mer eller mindre som normalt. De vil ikke uroe barna dersom det viser seg at det ikke var like alvorlig som de fryktet.

«Barna skal slippe å gå rundt å være redde, og at vi står der uten å kunne gi de gode svar på det de lurer på. Da vil de jo bare gå rundt og være redde og ha det fælt,» argumenterer Janne.

Morten sier seg enig, men er bekymret. 

«Jeg er helt enig i det du sier. Barna skal slippe å bekymre seg. Jeg skal forsøke så godt jeg kan å ikke vise det overfor barna nå, men jeg er redd de vil begynne å lure på om noe er galt.  Vi får gjøre det på denne måten foreløpig og se hvordan det går» sier Morten.

### Sykehuset
https://skillaid-cdn.azureedge.net/media/image/668880b5-b31f-42d7-ace1-7b205fce31d0.jpg

Janne diagnostiseres etter hvert med brystkreft, stadium 2. Hun har en svulst i brystet som kirurgene skal forsøke å operere bort.

På sykehuset får Janne og Morten muligheten til å snakke med kreftsykepleieren Marita. Litt ut i samtalen begynner Marita å spørre:

«Hvilke tanker har dere rundt det å snakke med barna deres om situasjonen. Ønsker dere å dele det som skjer med Janne nå?»

«Vi ville vente til vi var helt sikre før vi snakket med barna om kreft. Vi ville ikke uroe dem unødvendig,» sier Morten med et bekymret ansiktuttrykk. 

«Samtidig har vi ikke visst hva det er som venter oss og hvordan dette vil påvirke livet vårt som en familie.»

«Det skjønner jeg veldig godt, og dette er veldig vanlig å kjenne på når man som forelder har fått kreft. Jeg skjønner det kan være vanskelig å vite hva som blir best overfor barna i en slik situasjon,» sier Marita før hun fortsetter:

«Men, hvis jeg kan komme med et innspill så er det at barn ofte er veldig oppmerksomme på forandringer. Både i hverdagen generelt, men også når det kommer til endringer i kommunikasjon, oppmerksomhet og atferden til de rundt seg. Det kan jo være at de allerede mistenker at noe er galt, men ikke har villet eller visst hvordan de skal si fra om dette.»

«Ja, det er akkurat det vi har begynt å frykte den siste tiden, men det er så vanskelig å vite hvordan vi skal snakke med de om dette. Våre eldste, Thea og Ola har vi snakket litt med, da de begynte å stille spørsmål. Da valgte vi å være ærlige. Da de reagerte såpass kraftig, valgte vi å vente med å fortelle det til yngstemann før vi fikk bekreftet diagnosen og støtte og hjelp fra dere,» sier Morten.

Janne blir litt stille før hun sier: «Hodet mitt er helt i kaos... Jeg er livredd... Nå faller alt sammen på en gang... Hvordan skal vi kunne fortelle de det uten å ødelegge barndommen deres og tvinge de til å bli voksne for fort... Jeg vet ikke om jeg hadde klart å leve med det,» sier Janne fortvilet mens hun begynner gråte og lene seg inn i Mortens armer.

### Hjelp til samtale
https://skillaid-cdn.azureedge.net/media/image/cad5a3a6-6ee3-4f74-8265-0eaaf563f72c.jpg

På sykehuset fortsetter Marita å snakke med Janne og Morten for å finne ut mer om hvert av barnas individuelle behov for informasjon og oppfølgning.

Janne og Morten erkjenner at barna har fått for lite informasjon, og at de er enige i tankegangen om at barna på et eller annet nivå bør inkluderes mer i mors sykdomsprosess.

Det blir klart at Janne og Morten ønsker støtte og veiledning til å gi alle tre barna informasjon om hva som har hendt, og hva som kan komme til å skje den nærmeste tiden.

Janne gir derfor samtykke til at de, sammen med kreftsykepleieren, snakker med barna, både en og en, og til slutt med hele familien samlet.

### Samtalen med Jonas
https://skillaid-cdn.azureedge.net/media/image/0f02da7d-6f57-4424-8247-5bc0086fe7f5.jpg

I samtalen med Jonas kommer det nesten som et sjokk på foreldrene hvor mye han i det stille har tatt innover seg, og lagt merke til. Endelig gir det mening hvorfor han plutselig begynte å væte sengen.

Jonas blir veldig lei seg av å høre at mamma er syk, men han liker at han får stille spørsmål. Da slipper han å være usikker og finne alle svar selv.

Etter en stund tisser ikke Jonas ut sengen like ofte, og han føler seg heller ikke like skamfull når det skjer. Nå vet han jo at det bare er et tegn på at ting er litt vanskelig, og da er det viktig å si fra til mamma og pappa.

Det føltes også godt å vite at mamma, pappa, Thea og Ola ikke oppførte seg annerledes på grunn av noe han hadde gjort, eller at de ikke likte han lenger. Mamma har også fått hjelp tidlig, noe Jonas har forstått har vært veldig bra.

Etter kort tid har også flere på skolen blitt informert. Lærerne hans, helsesykepleieren og klassekameratene hans. Så nå slipper Jonas å sitte alene med tankene og følelsene som dukker opp.

Da ble det litt enklere å bare være et barn igjen.

## Avslutning
[//]: # ({
  "description": null,
  "required": true,
  "locked": false
})

### Innhold i SkillAid
https://skillaidmedia.blob.core.windows.net/media/image/49aa1bea-b565-413e-a82f-04c20902f684.jpg

Denne innholdsmodulen tilhører en temapakke om palliasjon i SkillAid, som består av følgende læringsmoduler:
* Palliasjon
* Møte med døende i institusjon/Møte med døende i hjemmet
* Fra krise til forsoning
* Smertelindring
* ESAS (kartleggingsskjema)
* Terminalpleie i institusjon/Terminalpleie i hjemmet
* Mors (stell og pleie av døde)

Ta gjerne en titt på disse dersom du er gitt tilgang til dem i appen.

> Du har nå fullført denne læringsmodulen. Trykk på **Tilbake til oversikt** for å avslutte lesningen.


