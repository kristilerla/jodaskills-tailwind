# Palliasjon

[//]: # ({
  "description": "Palliativ behandling er en behandlingsform som bygger opp under livskvalitet og smertelindring. Her lærer du mer om palliasjon og hvordan man kan ivareta både den syke og pårørende ved slik behandling.",
  "image": "https://skillaidmedia.blob.core.windows.net/media/image/c7afdfbd-9752-4dfc-825e-fe0cc12bcb76.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "At the end of life,Diseases and interventions",
  "contentAssociation": null,
  "contentDeveloper": null,
  "contentAnchoring": null,
  "bibliography": "[Helsedirektoratet. (2018). Lindrende behandling i livets sluttfase. Nasjonale faglige råd. Hentet november 2022.](https://www.helsedirektoratet.no/faglige-rad/lindrende-behandling-i-livets-sluttfase), [Kreftforeningen. (u.d.). Lindrende/palliativ behandling. Hentet november 2022.](https://kreftforeningen.no/om-kreft/behandling/lindrende-palliativ-behandling/#tiltaksplan-for-livets-siste-dager), [Norsk palliativ forening og Norsk forening for palliativ medisin. (2016). Begreper med tilknytning til PALLIASJON. Hentet november 2022.](https://palliativ.org/wordpress/wp-content/uploads/2016/09/Begrepsliste_september2016.pdf)",
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Introduksjon
[//]: # ({
  "description": null,
  "required": true,
  "locked": false
})

### Naturlig del av livet
https://skillaid-cdn.azureedge.net/media/image/66ec4bb4-71fd-4015-9655-ea44ad3451e1.jpg

Døden er en naturlig del av livet som alle skal gjennom på et eller annet tidspunkt.

De fleste vet lite om når dette kommer til å skje, og på hvilken måte.

For mennesker med uhelbredelig sykdom vil døden derimot kunne være en lengre og mer forventet prosess.

### Sykdomsforløp
https://skillaid-cdn.azureedge.net/media/image/6ed41876-4496-467e-a00f-18bdb53f96b3.jpg

Det er viktig å skille mellom kronisk og uhelbredelig sykdom, spesielt når det kommer til sykdommer som kreft.

Ved kroniske sykdommer vil man kunne leve mange år med en sykdom, uten å nødvendigvis dø av selve sykdommen.

Uhelbredelig sykdom innebærer imidlertid en forkortet levetid, hvor man høyst sannsynlig vil dø som følge av sykdommen.

### Behandling
https://skillaid-cdn.azureedge.net/media/image/2f675a3a-8605-418c-b984-48137a1f13d5.jpg

Palliativ behandling er en form for behandling, pleie og omsorg som ytes til mennesker med uhelbredelig sykdom og kort forventet levetid.

Slik behandling omtales ofte som lindrende behandling, hvor lindring av vedkommende sine smerter og plagsomme symptomer står sentralt.

Slik behandling retter seg også mot å ivareta personens psykiske, sosiale og åndelige behov.

### Fokusskifte
https://skillaid-cdn.azureedge.net/media/image/c5431264-76cd-4a76-83b6-e129d40222c6.jpg

Palliativ behandling skifter fokuset fra å ha et mål om å bli frisk, til et fokus på den sykes livskvalitet i tiden man har igjen.

Slik behandling er ikke det samme som behandlingen som gis i livets siste timer, og betyr ikke at man har gitt opp den syke. Den syke får bare hjelp på en annen måte.

Mange kan leve flere år med sin sykdom og nyte godt av palliativ behandling parallelt med livsforlengende behandling.

### Palliativ behandling
https://skillaid-cdn.azureedge.net/media/image/3ccf9ec1-0be5-4aea-96cb-02cf9fa9cee5.jpg

Palliativ behandling hviler seg på fire hjørnesteiner:
* Symptomlindring
* Pårørendestøtte
* Kommunikasjon og relasjoner
* Teamarbeid

### Kommunikasjon
https://skillaidmedia.blob.core.windows.net/media/image/b5f60924-d652-4ff9-89ef-328723b3b37c.jpg

Dette innholdet vil hovedsakelig omhandle symptomlindring, pårørendestøtte og teamarbeid. 

For informasjon tilknyttet kommunikasjon og relasjoner ved palliativ behandling, sjekk ut læringsmodulen **Fra krise til forsoning** i SkillAid.

Dette innholdet tar for seg hvorfor det er viktig å snakke om døden, hvilke forberedelser man bør gjøre, og hvordan man kan ivareta pårørende underveis.

## Symptomlindring
[//]: # ({
  "description": null,
  "required": true,
  "locked": false
})

### Plager og ubehag
https://skillaidmedia.blob.core.windows.net/media/image/22ba802d-4b2d-4ebe-aad6-402bd7718eb0.jpg

En svært sentral del av palliativ behandling er å lindre den sykes smerter og ubehag.

Dette kan være fysiske og psykiske plager, men også ubehag tilknyttet den sykes sosiale, familiære og eksistensielle spørsmål. 

Det er med andre ord viktig å fokusere på hele mennesket, og forsøke å møte de syke og hjelpe de utfra sine helhetlige behov.

### Livskvalitet
https://skillaid-cdn.azureedge.net/media/image/b3612aff-0f63-49d7-8d0d-1a483525d86f.jpg

Å få leve tiden man har igjen med god hjelp og støtte til lindring av plagsomme symptomer og smerter er en nøkkel for å oppnå best mulig livskvalitet.

Dette krever lydhøre og observante helsearbeidere som har tidligere erfaringer med denne pasientgruppen.

God tidligere erfaring kan også bidra til å bedre kunne forutse, og dermed forebygge, store smerter og ubehag hos den palliative pasienten.

### Fysiske symptomer
https://skillaidmedia.blob.core.windows.net/media/image/642b572e-5402-4630-a762-75624293125c.jpg

Alvorlig og uhelbredelig sykdom kan medføre en rekke fysiske og psykiske plager for de berørte.

Fysiske smerter og ubehag kan eksempelvis komme av spredning av kreftsvulster, hvor disse presser på, eller ødelegger omkringliggende vev, skjelett og lignende.

Smerter kan også komme av sykdomsforverring, da dette som oftest bidrar til å gradvis ødelegge deler av kroppens normale funksjoner.

### Psykisk ubehag
https://skillaid-cdn.azureedge.net/media/image/eba32f4f-bce0-4f94-bcb9-b44d9f449b00.jpg

Det kan være vanskelig å akseptere at man har forkortet levetid og at man ikke vil kunne få et klart svar på hvor lenge man har igjen.

Mennesker er avhengig av forutsigbarhet og trygge rammer, noe som trues av usikkerhet og det ukjente.

For mange er det en stor psykisk belastning å ikke vite når eller hvordan man vil dø. Dette er svært viktig å huske på som helsearbeider i møte med syke og pårørende.

### Bivirkninger
https://skillaid-cdn.azureedge.net/media/image/38b569e3-18f2-4b2d-b801-77c9061b2ff6.jpg

Flere kan kjenne på smerte og ubehag tilknyttet nåværende medisinsk behandling, eller tidligere gjennomgått behandling, slik som stråling og cellegift.

Det er viktig å ha fortløpende samtaler med den syke om dens medisiner, slik at man både oppdager eventuelle bivirkninger og kan endre på medisiner.

Dette gjør det enklere for den syke å melde plagsomme symptomer tidligere, og man kan fortere få gjort lindrende endringer.

### Kjente plager
https://skillaid-cdn.azureedge.net/media/image/1243ca5d-869f-46f6-88fa-4c4b69043855.jpg

Som oftest vil plager og behov for lindring øke jo tettere man kommer døden. Vanlige kjente plager i palliativ fase er:
* Trøtthet, sløvhet, slapphet
* Kvalme
* Angst, forvirring og uro
* Smerter
* Forstoppelse og vansker med å gå på do
* Nedsatt appetitt

### Smertelindrende
https://skillaidmedia.blob.core.windows.net/media/image/9a94fcc7-c4cc-4650-afb3-f097303c535f.jpg

Sterke smertelindrende medisiner er kjent for å gi bivirkninger som økt slapphet, trøtthet og sløvhet.

Mange kan derfor være redde for at bruk av smertestillende vil kunne forkorte ens levetid, eller ta bort unødvendig mye våkentid.

Det er viktig at den syke og pårørende får formidlet viktigheten av å ta smertestillende, da smerter som oftest påvirker livskvaliteten svært negativt.

## Pårørendestøtte
[//]: # ({
  "description": null,
  "required": true,
  "locked": false
})

### Pårørende
https://skillaidmedia.blob.core.windows.net/media/image/d6277d12-4ead-4c1d-aeaf-5d1c92111083.jpg

Alle ansatte i helsevesenet har taushetsplikt. Dette innebærer å vite hvem de pårørende er, samt hva man har lov å dele med dem.

**Pårørende** beskriver de personene den syke har oppgitt at står en nær, og som skal gis rett til å få helseopplysninger om den syke.

Den syke kan også velge å kun gi delvis samtykke til informasjon, slik at pårørende gis innsikt i noe, men ikke alt.

> For mer informasjon, sjekk ut læringsmodulene **Taushetsplikt** og **Samtykke i praksis** i SkillAid.

### Barn som pårørende
https://skillaid-cdn.azureedge.net/media/image/16a950b7-ff45-475f-8a25-1c4e8f29b82f.jpg

Barn som pårørende gjelder for alle mennesker mellom 0 til 18 års alder, som lever med, eller er etterlatte av, syke foreldre og/eller søsken. 

Helsepersonell skal etter [Helsepersonelloven §10a](http://lovdata.no/lov/1999-07-02-64) bidra til å ivareta mindreårige barn som pårørende til foreldre og søsken. 

Helsepersonell skal derfor **alltid** kartlegge hvorvidt pasienter har mindreårige barn eller søsken, og avklare disse barnas behov for informasjon og oppfølging.

For mer informasjon om barn som pårørende, sjekk ut læringsmodulen **Barn som pårørende** i SkillAid.

### Integrert del
https://skillaid-cdn.azureedge.net/media/image/c1e2036b-4221-408f-9115-aba77e23a3a9.jpg

Helsepersonell må samarbeide med pårørende. Dette samarbeidet er ikke en ekstraoppgave, og skal være en integrert del av behandling som gis.

Det er viktig å sette av nok tid til å kunne ivareta pårørende på en god måte.

Pårørende er ikke tilskuere, de må få lov å ta del i det som skjer, særlig når det nærmer seg slutten av noens liv.

### Rettigheter
https://skillaid-cdn.azureedge.net/media/image/d5310992-a5ae-4b9d-9036-772f49cd7a1f.jpg

Pårørende i arbeid har etter [Arbeidsmiljøloven §12-10](https://lovdata.no/lov/2005-06-17-62/§12-10) rett til 60 dager permisjon for pleie av nærstående i hjemmet i livets sluttfase.

Arbeidende pårørende har videre rett til inntil 10 dager permisjon per kalenderår for å gi nødvendig omsorg til samboer, ektefelle, registrert partner eller sine foreldre.

Dette må pårørende informeres om, og gjerne så tidlig som mulig, særlig dersom man ønsker å planlegge for en død i eget hjem.

### Pårørendesamtale
https://skillaid-cdn.azureedge.net/media/image/5e97afd1-d1ce-4815-af63-e8e9bd826a5f.jpg

Ved oppstart av palliativ behandling kan det være nyttig å organisere møter med den syke, både med og uten pårørende, alt etter hva den syke ønsker.

Slike møter bør brukes for å gi nødvendig informasjon, og gir partene mulighet til å stille spørsmål og starte et godt samarbeid mellom helsevesenet og de berørte.

Når den syke viser tegn på at den beveger seg inn i livets sluttfase, er det vanlig å kalle inn pårørende til en egen pårørendesamtale, da uten den døende til stede.

> **Viktig:** Både den syke og de pårørende må tidlig informeres om hvem de kan kontakte for ekstra samtaler og støtte, både i og utenfor helsevesenet.

### Nettressurser
https://skillaid-cdn.azureedge.net/media/image/60228019-0fbc-43bd-95dd-cd2bc1c78ced.jpg

Utover støtten fra helsevesenet, finnes det i tillegg en rekke ulike frivillige og ideelle organisasjoner som spesielt retter seg mot å gi ekstra støtte til den syke og dens pårørende.

Dersom du ønsker mer informasjon og linker til slike nettsider, anbefales det å sjekke ut læringsmodulen **Fra krise til forsoning** i SkillAid.

## Teamarbeid
[//]: # ({
  "description": null,
  "required": true,
  "locked": false
})

### Tverrfaglig team
https://skillaid-cdn.azureedge.net/media/image/41fb50ea-5ac7-456a-85f8-c49f63aee180.jpg

Alle pasienter skal få kjenne på et sammenhengende og helhetlig behandlingstilbud, og kjenne seg ivaretatt.

Dette krever at syke og deres pårørende blir fulgt opp av helsevesenet, og at relevante yrkesutøvere i behandlingen aktivt samarbeider med hverandre.

Slike samarbeidsgrupper kalles ofte for tverrfaglige team, og er sentrale for å utarbeide et godt individuelt tilpasset helsetilbud for syke og deres pårørende.

### Koordinator
https://skillaidmedia.blob.core.windows.net/media/image/5c36cad4-22c6-462d-91d8-324deb91a5ca.jpg

Alle tverrfaglige team skal ha en koordinator. Denne rollen bør fordeles til en i teamet som jobber jevnlig med den syke.

Koordinator har det overordnede ansvaret for teamets møteinnkallinger og møtereferat, og generell koordinering av helsetilbudet rundt den syke.

Kreftpasienter tilbys en kreftkoordinator. Denne vil kunne bistå den syke og pårørende med god erfaring og kjennskap til tjenester og ressurser ved kreft.

### Individuell plan
https://skillaidmedia.blob.core.windows.net/media/image/eb814b0f-e367-45af-a271-c0dccc079cb8.jpg

Alle pasienter med behov for langvarige og koordinerte helse- og omsorgstjenester har rett på en individuell plan, [jfr. pasient- og brukerrettighetsloven §2-A.](http://lovdata.no/lov/1999-07-02-63/§2-5) 

Denne utarbeides av den syke sammen med sitt tverrfaglige team, og skal sikre at den syke gis mulighet til å medvirke i viktige beslutninger rundt eget liv og helse.

Tverrfaglig samarbeid og individuell plan, sikrer et helhetlig helsetilbud som bedre imøtekommer brukerens aktuelle ståsted, ressurser og forutsetninger.

### Livstestament
https://skillaidmedia.blob.core.windows.net/media/image/f3e98234-0c66-4198-a166-ae9367d9f67c.jpg

Døende har etter [pasient- og brukerrettighetsloven §4-9](http://lovdata.no/lov/1999-07-02-63/§4-9) rett til å motsette seg livsforlengende behandling.

Eventuelle ønsker, verdier og preferanser den syke har knyttet til egen behandling i livets sluttfase, bør inngå i den sykes individuelle plan og journal.

Dette kalles ofte for et livstestament, og er ikke er juridisk bindende dokument i Norge, men kan senere brukes som referansepunkt for helsepersonell og pårørende.

### Terminalpleie
https://skillaid-cdn.azureedge.net/media/image/fd198915-2537-49ea-935c-82ddbc6b1bcd.jpg

Når syke ønsker å dø i eget hjem er det viktig å tidligst mulig koble på hjemmetjenesten.

For mer informasjon hvordan man kan tilrettelegge for en god hjemmedød og samtidig ivareta pårørende i en slik situasjon, sjekk ut læringsmodulen **Terminalpleie i hjemmet** i SkillAid.

For informasjon om behandling i livets sluttfase i institusjon, sjekk ut læringsmodulen **Terminalpleie i institusjon** i SkillAid.

## Avslutning
[//]: # ({
  "description": null,
  "required": true,
  "locked": false
})

### Innhold i SkillAid
https://skillaidmedia.blob.core.windows.net/media/image/49aa1bea-b565-413e-a82f-04c20902f684.jpg

Dette innholdet tilhører en temapakke om palliasjon i SkillAid, som består av følgende læringsmoduler:
* Fra krise til forsoning
* Møte med døende i institusjon/Møte med døende i hjemmet
* Barn som pårørende
* Smertelindring
* ESAS (kartleggingsskjema)
* Terminalpleie i institusjon/Terminalpleie i hjemmet
* Mors (stell og pleie av døde)

Ta gjerne en titt på disse dersom du er gitt tilgang til dem i appen.

> Du har nå fullført denne læringsmodulen. Trykk på **Tilbake til oversikt** for å avslutte lesningen.


