# ASK

[//]: # ({
  "description": "Personer som helt eller delvis mangler taleevne vil kunne ha behov for alternative kommunikasjonsmetoder. I denne læringsmodulen blir du kjent med bruk av alternativ supplerende kommunikasjon (ASK).",
  "image": "https://skillaidmedia.blob.core.windows.net/media/image/a8844ef6-bd22-4d07-97f0-caff4620376e.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Communication",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": null,
  "targetUser": "Nurses,Healthcare workers",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation in institution,Habilitation at home"
})

## Introduksjon
[//]: # ({
  "description": null,
  "required": true,
  "locked": false
})

### Betydningen av språk
https://skillaid-cdn.azureedge.net/media/image/fb6f3b85-538b-4bbf-aa36-570f9dd75ffe.jpg

**Språk er kommunikasjon satt i system**. Hvert språk består av et sett med språklige regler og normer for hvordan man skal kommunisere med hverandre.

Språk er med andre ord nødvendig for å både kunne **formidle** noe til andre, og for å kunne **forstå** hva andre forsøker å formidle til oss.

**Effektiv kommunikasjon**, altså at du forstår andre og andre forstår deg, **krever at alle parter både kjenner til og kan å bruke et felles språk**.

### Språk og læring
https://skillaid-cdn.azureedge.net/media/image/05f72669-10c4-4930-af76-a30e87fdeb87.jpg

Å mestre et språk gir oss nøkler til å lære, både om oss selv, våre medmennesker og verdenen som omgir oss.

Språket gjør det også enklere å oppnå kontakt med andre slik at vi kan oppleve tilhørighet og samhold, og at vi kan ta del i noe større utover oss selv.

Språk er med andre ord viktig for å lære nødvendige ferdigheter og for å kunne føle at man hører til og har en verdi i møte med andre mennesker.

### Språk og utviklingshemming
https://skillaid-cdn.azureedge.net/media/image/08a084d8-281e-4fc5-bc8c-977394cd2b08.jpg

Utviklingshemming kan bidra til utfordringer ved læring og effektiv bruk av språk, da **det kan gjøre det vanskelig å**:
* Lære nye ord eller hva de betyr
* Bruke korrekt grammatikk og danne fulle setninger
* Forstå og tolke andres budskap ved bruk av metaforer, sarkasme eller mer hintende og komplekst språk
* Uttale ord på en tydelig måte eller holde flyten i egen tale
* Tolke ikke-verbal kommunikasjon, slik som kroppsspråk og ansiktsuttrykk
* Organisere egne tanker i en logisk rekkefølge, som igjen kan gjøre det vanskelig å fortelle om  hendelser/historier på en sammenhengende måte

På grunn av slike utfordringer vil mange kunne trenge ekstra støtte og hjelpeverktøy for å kunne kommunisere med andre og for å kunne lære.

> Videre i denne læringsmodulen lærer du mer om alternative kommunikasjonsformer, kjent som **ASK**.

## ASK
[//]: # ({
  "description": "",
  "required": true,
  "locked": false
})

### Hva er ASK
https://skillaid-cdn.azureedge.net/media/image/eab5746a-067c-41f8-aa1e-e33be08285ec.jpg

**ASK** står for **A**lternativ **S**upplerende **K**ommunikasjon, og viser til alternative kommunikasjonsformer for de med redusert eller manglende evne til å bruke talespråk.

Formålet med å bruke ASK er å fremme ens språklige utvikling og kommunikasjonsevner, uavhengig av om dette leder til taleevne eller ikke.

> Videre vil du bli kjent med ulike former for ASK, relevante hjelpemidler, samt hvordan du og dine kolleger kan bidra til vellykket bruk av ASK.

### ASK-begrepet
https://skillaid-cdn.azureedge.net/media/image/8ea0fd1f-ac10-4661-b8a0-293329770edb.jpg

Hvis vi ser nærmere på ASK-begrepet ser vi at det består av to deler, nemlig **alternativ kommunikasjon** og **supplerende kommunikasjon**.

**Alternativ kommunikasjon** betyr at kommunikasjonsformen bruker andre språklige virkemidler enn tale.

**Supplerende kommunikasjon** betyr at kommunikasjonsformen enten skal fremme eller supplere (styrke) tale.

ASK kan med andre ord være et verktøy både for å fremme talespråk, men også for å sikre et alternativt språk der tale ikke er mulig.

### Behov for ASK
https://skillaid-cdn.azureedge.net/media/image/f0083c0a-8b23-487b-92ca-13d45c585b9b.jpg

ASK kan brukes på følgende tre måter:
1. **For å kunne uttrykke seg**. For eks. personen forstår tale, men klarer ikke selv å kommunisere via tale
2. **Som en støtte**. Personen kan periodevis eller kun innimellom trenge ASK som støtte i kommunikasjonen
3. **Som et alternativt språk**. F.eks. personer som har utfordringer med å forstå talt språk og som bedre forstår tegn, symboler eller materielle tegn

> **Viktig å huske på:** For de som bruker ASK som et alternativt språk vil den aktuelle kommunikasjonsformen fungere som deres **morsmål**.

### Kartlegging av personens forutsetninger
https://skillaid-cdn.azureedge.net/media/image/d58d2d78-66a4-44d3-9189-d1229dbb0dc2.jpg

Før man kan starte å bruke ASK er det viktig å gjøre seg kjent med personens kognitive (mentale) og motoriske (kroppslige) forutsetninger.

Dette krever at man tidlig kartlegger eventuelle faktorer som kan bidra til å gjøre kommunikasjon og språklig læring mer utfordrende.

Eksempler på dette kan være utviklingshemming, lammelser eller spasmer i ansikt, munn og/eller svelg, nedsatt syn og/eller hørsel, og lignende.

### Valg av ASK-form
https://skillaid-cdn.azureedge.net/media/image/1ea204c3-f917-429d-bb10-d9f92b1415ac.jpg

Først når man kjenner til personens forutsetninger og mulige språkutfordringer kan man starte arbeidet med å prøve ut og finne hensiktsmessige ASK-former.

I denne fasen er det viktig å forsøke flere ulike former og tilpasse personens ASK-form etter hva personen klarer å forstå og bruke.

Det er her veldig viktig å huske på at **utvikling av ASK, og bruk av ASK, må ses i et langtidsperspektiv**. Språklæring tar tid og mye kan endre seg på veien.

> **OBS!** Utredning knyttet til ASK skjer som regel i forbindelse med oppstart i barnehage, for deretter å  videreutvikles gjennom **hele** skoleløpet.

> Videre lærer du om ulike former for ASK.

## ASK-former og hjelpemidler
[//]: # ({
  "description": null,
  "required": true,
  "locked": false
})

### En kommunikasjonsform man kan mestre
https://skillaid-cdn.azureedge.net/media/image/abb45c8a-114f-4787-a25f-dcf4995b99e2.jpg

Valg av kommunikasjonsform og relevante ASK-hjelpemidler avhenger av personens ressurser og forutsetninger for å kunne lære og bruke disse.

ASK skal med andre ord være **en kommunikasjonsform som personen selv kan mestre**, og ikke nødvendigvis hva som tenkes å være mest beleilig for de rundt personen.

> Videre lærer du om ulike kommunikasjonsformer.

### Ulike former for kommunikasjon
https://skillaid-cdn.azureedge.net/media/image/2ce5795c-f6a2-4426-9fb0-1bf9161210da.jpg

Kommunikasjon deles inn i følgende to hovedkategorier:
* **Verbal kommunikasjon**: Kommunikasjon via tale og bruk av ord
* **Nonverbal/ikke-verbal kommunikasjon**: Kommunikasjon som ikke bruker ord, slik som kroppslige holdninger, bevegelser, tegn og uttrykk

Slik kommunikasjon kan videre foregå innenfor følgende språksett og virkemidler:
* **Skriftlig språk**: Verbal kommunikasjon i nedskrevet og tekstlig form (eller som punkter ved blindeskrift/braille)
* **Tegnspråk**: Nonverbal kommunikasjon via bruk av tegn, slik som håndtegn i kombinasjon med kroppsspråk og ansiktsmimikk
* **Visuelt språk**: Nonverbal kommunikasjon via bruk av symboler, farger, og grafiske tegn og bilder (tegninger), slik som emojis, trafikklys og veiskilt

### Oversikt over ASK-former
https://skillaid-cdn.azureedge.net/media/image/fbe0433c-4484-4c7f-a73e-6ae70fdf0671.jpg

Personens evne til å kommunisere ved bruk/ikke bruk av egen kropp påvirker hvilke ASK-former som bør benyttes. ASK deles som oftest inn i følgende former:
* [Tegn til tale](https://ndla.no/nb/subject:1:18fa6a42-a5d2-44d9-bf47-e772a83d82f4/topic:1:493862b7-caad-4ed9-9047-3fad71b055b3/topic:e680e445-6513-4b53-80a2-a870e8dfd53a/resource:7e115f1c-842f-4216-bf40-14bbbcdd0051): Bruk av tegn (oftest håndtegn) i kombinasjon med tale

* **Peking:** Bruk av egne kroppsdeler til å rette oppmerksomhet mot noe (f.eks. via bruk av øyebevegelse/fingre/hode)

* **Signalisering:** Bruk av egen kropp for å sende ulike signaler (f.eks. blunking/bevegelser/lyder for ja/nei/usikker)

* [Taktil kommunikasjon](https://www.statped.no/kombinerte-syns--og-dovblindhet/kombinerte-sansetap-aktivitet-og-deltakelse/kommunikasjon/taktil-kommunikasjon/?_t_id=9ZC1OrCq2XPgzZ_NKeS9fQ%3d%3d&_t_uuid=5bBqtBspRb2rRodjn7dLmQ&_t_q=taktil+kommunikasjon&_t_tags=language%3ano%2csiteid%3aef3d3fed-6956-4012-9794-e10aef7f5655%2candquerymatch&_t_hit.id=Statped_ContentTypes_Pages_KapittelPage/_da6817f8-500d-4832-bde2-3435bdbf9263_no&_t_hit.pos=1): Bruk av berøring på personens hender/kropp for å formidle tegn, hvor personen kan signalisere tilbake

> Videre lærer du litt om ulike typer ASK-hjelpemidler.

### ASK-hjelpemidler
https://skillaid-cdn.azureedge.net/media/image/187db6f0-8531-4f99-a681-36a79f32b62a.jpg

Vanlige ASK-hjelpemidler kan for eksempel være:
* **Kommunikasjonsbok**: En bok med grafiske tegn og/eller bilder 
* **Kommunikasjonstavle**: En tavle med grafiske tegn og/eller bilder
* **Kommunikasjonsknapp/-bryter**: Personen kan trykke på en knapp for å formidle noe spesifikt for eks. sult, smerter, glede, eller valg (ja/nei/usikker)
* **Skjerm med berøringsfunksjon**: Personen kan kommunisere gjennom å trykke på skjermen (pad/pc eller tilsvarende)
* **Skjerm med øyestyringsfunksjon**: Skjermen kan oppdage personens øyebevegelser og bruke disse til å styre piler og taster på maskinen

**Viktig:** Hjelpemidler skal tilpasses personens forutsetninger og behov. Dette betyr at ikke alle med ASK vil trenge/klare å bruke alle typene i listen.

> For informasjon og video-opplæring om spesifikke ASK-hjelpemidler, sjekk ut [NAVs samleoversikt](https://www.kunnskapsbanken.net/kommunikasjon/opplaeringsressurser-ask-hjelpemidler/).

> Videre lærer du mer om metoden kalt **partnerassistert skanning**, som er nyttig å kjenne til ved bruk av kommunikasjonshjelpemidler som bok og tavle.

## Partnerassistert skanning
[//]: # ({
  "description": null,
  "required": true,
  "locked": false
})

### Hva er partnerassistert skanning
https://skillaid-cdn.azureedge.net/media/image/5cc1f010-6616-4233-b8c0-cbc8a8e9b969.jpg

**Partnerassistert skanning** er en kommunikasjonsmetode som ofte benyttes dersom en person av en eller annen grunn ikke klarer å bruke egne kommunikasjonshjelpemidler effektivt.

**Skanning** er f. eks. at du spør en person hva den vil ha til frokost, hvoretter den svarer ved å bruke eget hjelpemiddel (f.eks. kommunikasjonsbok/-tavle).

Partnerassistert skanning består av at personen får brukt egne kommunikasjonshjelpemidler, men ved hjelp fra noen andre, derav **partnerassistert**.

### Bruk av partnerassistert skanning
https://skillaid-cdn.azureedge.net/media/image/467c5b4c-fd2c-441d-9e6b-3d372d07b54e.jpg

Det skilles mellom tre former for partnerassistert skanning:
1. **Auditiv skanning**: Du leser opp navnet på symboler eller symbolgrupper i hjelpemiddelet, hvoretter personen bruker sin hørsel for å vite hvor den er i hjelpemiddelet
2. **Visuell skanning**: Du viser frem eller peker på symboler/kolonner/rader i kommunikasjonshjelpemiddelet, og personen bruker sitt syn for å navigere i dette
3. **Kombinert skanning**: Du både peker på og leser opp ord/navn på symbol i hjelpemiddelet slik at personen gis både verbal og visuell støtte når den skal finne frem til sitt svar

Dersom du arbeider med brukere med behov for denne typen kommunikasjonshjelp, anbefales du å ta en titt på følgende to Statped-videoer før du fortsetter lesingen i SkillAid:
* [1) Partner assistert skanning](https://youtu.be/Xi1Ml1AvzbU?feature=shared)

* [2) Hvordan bruke partnerassistert skanning](https://youtu.be/p50RgVtyTvg?feature=shared)

## ASK-samarbeid
[//]: # ({
  "description": null,
  "required": true,
  "locked": false
})

### Samarbeid ved bruk av ASK
https://skillaid-cdn.azureedge.net/media/image/58b5eea5-0b9e-490b-9b49-6b4cd33aba4e.png

ASK er noe som må kunne benyttes uansett hvor personen oppholder seg da dette er en del av personens språk og dens muligheter til å kommunisere med andre.

For at dette skal være mulig må de rundt personen **samarbeide** og støtte opp under personens utvikling og bruk av ASK.

Eksempler på relevante samarbeidspartnere er:
* Familie, foreldre og foresatte
* Ansatte i personens barnehage/skole/voksenopplæring, og aktører på relevante fritidsarenaer (dagsenter/fritidsaktiviteter)
* Pedagogisk-psykologisk tjeneste (PPT)
* Ansatte som er i kontakt med personen ifm. ytelse av helse- og omsorgstjenester
* Statped
* Hjelpemiddelsentralen

### Sårbare overganger
https://skillaid-cdn.azureedge.net/media/image/b4c631ba-f289-4db3-b673-1f81dbc3f457.jpg

**ASK-arbeid er svært sårbart ved overganger**, slik som overgang fra barnehage til skole, barneskole til ungdomsskole, osv.

Dersom nye i miljøet ikke får god nok informasjon og opplæring i personens ASK, kan man risikere at dette ikke følges opp og at bruk av ASK stagnerer.

I slike tilfeller er det viktig å invitere nye samarbeidspartnere inn i samarbeidet så tidlig som mulig **før** en overgang finner sted. Da kan man enklere planlegge fortsettelsen av påbegynt ASK-arbeid.

> **OBS!** Bestemmelser og ansvarsroller i forbindelse med overganger bør stå beskrevet i personens individuelle [kommunikasjonsplan](https://www.statped.no/globalassets/laringsressurs/dokumenter/02-bokhefte/eksempelmal-for-plan-for-oppfolging-av-alternativ-og-supplerende-kommunikasjon.pdf).

> Trykk deg videre for å lære viktige forutsetninger for god utvikling og bruk av ASK.

## Bruk av ASK
[//]: # ({
  "description": null,
  "required": true,
  "locked": false
})

### Språkutvikling med hjelp av andre
https://skillaid-cdn.azureedge.net/media/image/3272b225-cece-4e98-8086-a9bc12bc97e6.jpg

Språkutvikling forutsetter at man både får mulighet til å vedlikeholde opparbeidede språkferdigheter, samtidig som man lærer noe nytt.

**Språk er med andre ord ferskvare** og gode språkferdigheter krever både **trening** og **nyskapning**. For å klare dette trenger man noen **å bruke språket sammen med**.

**Når du kommuniserer med noen som bruker ASK bør du derfor alltid forsøke å bruke ASK tilbake**. Dette kan gi god ASK-trening både for deg og personen selv.

### Etiske refleksjoner rundt ASK
https://skillaid-cdn.azureedge.net/media/image/5e243089-ffc3-4a86-860e-c88b6a76c66c.jpg

Som hjelper spiller du en viktig og stor rolle i hvor mye personen får benyttet og øvd på egen kommunikasjonsform.

I en hektisk arbeidshverdag kan man for eks. lett tenke at ASK er krevsomt, og at "**så lenge personen forstår meg, så er vel det nok? Da klarer vi oss uten ASK nå**".

**Det er ikke nok**. Selv om **du** opplever at dere klarer å gjøre dere noe forstått uten å bruke ASK, betyr ikke dette nødvendigvis at brukeren opplever det samme.

**Ved å ikke bruke ASK, fjerner du faktisk brukerens mulighet til å kunne delta aktivt og kommunisere tydelig sine ønsker og grenser i situasjonen**.

> **Til ettertanke:** Å ikke bruke personens kommunikasjonhjelpemidler, kan sammenlignes med å stille en talende person et stort spørsmål, for så å forvente et utfyllende svar, mens du kun tillater personen å svare med eget kroppsspråk.

### Viktig å huske på som hjelper
https://skillaid-cdn.azureedge.net/media/image/e622e9e4-5c98-48de-8d64-24cab93eac96.jpg

Her følger en liten oppsummering av hva **du og dine kolleger** bør huske på i møte med brukere av ASK. Som hjelper er det viktig at du:
* **Anerkjenner ASK som del av personens språk**, eller som personens "morsmål"
* **Kjenner til evt. ASK-hjelpemidler som benyttes** og hvordan disse opereres
* **Søker råd og veiledning dersom du er usikker** på bruk av ASK
* **Tør å prøve deg frem** og ikke gir opp/unngår forsøk på kommunikasjon ut av usikkerhet
* Bruker ASK-hjelpemidler aktivt i møte med bruker for å stimulere videre bruk og språkutvikling hos bruker
* Sørger for at bruker gis nok tid til å kunne bruke sine kommunikasjonshjelpemidler på en god måte (kan fremme videre bruk)
* Minner på dine kolleger **viktigheten av at ALLE bruker ASK**,  og at man reflekterer rundt etisk bruk/ikke bruk av ASK
* Bruker ASK i både **praktiske** og mer **meningsfulle situasjoner** (ikke kun for å velge pålegg for eks.)

> **OBS!** Dersom dere arbeider med flere som bruker ASK i hverdagen bør avdelingen vurdere å oppnevne en **ASK-ansvarlig** som kan sikre opplæringen og oppfølgingen av ASK på avdelingen.

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaid-cdn.azureedge.net/media/image/45cec8c3-9c8f-470b-af8f-44321ab6919c.jpg

I denne læringsmodulen skal du ha lært om språkets betydning og hvordan språk blir til i møte med andre.

Du skal ha lært om ulike former for kommunikasjon og alternative kommunikasjonsformer for de uten talespråk: ASK.

Du skal ha lært om ulike former for ASK og vanlige brukte hjelpemidler ved slike kommunikasjonsformer.

Du skal ha lært viktigheten av et godt og strukturert samarbeidsforhold mellom personer som tar del i miljøene rundt personen som bruker ASK.

Du skal ha lært at du spiller en viktig rolle for hvilke muligheter en person har for å bruke ASK i hverdagen, og at du er nødt å tenke etisk rundt bruk/ikke bruk av ASK.

> **OBS!** For mer informasjon om ASK, sjekk ut [Statped sin hjemmeside](https://www.statped.no/).


> Du har nå fullført denne læringsmodulen. Trykk **Tilbake til oversikt** for å avslutte.

