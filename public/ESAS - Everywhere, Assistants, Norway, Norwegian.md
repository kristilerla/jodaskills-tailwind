# ESAS

[//]: # ({
  "description": "Ikke alle symptomer kan måles med et apparat. God palliativ behandling krever kjennskap til den døendes helhetlige situasjon og opplevelse. Her lærer du mer om kartleggingsverktøyet ESAS og dets bruk.",
  "image": "https://skillaidmedia.blob.core.windows.net/media/image/cccee439-18bb-468e-851c-6a56fbc4be31.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "At the end of life,Diseases and interventions",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Introduksjon
[//]: # ({
  "description": null,
  "required": true,
  "locked": false
})

### Lindrende behandling
https://skillaid-cdn.azureedge.net/media/image/e4714e4b-fe5c-4209-bdb0-b3667fdfef6b.jpg

Mennesker med uhelbredelig sykdom og kort forventet levetid, vil tilbys lindrende behandling, ofte kjent som **palliasjon** eller **palliativ behandling**.

Slik behandling fokuserer på å møte og ivareta den sykes helhetlige behov, og lindre eventuelle plagsomme symptomer tiden man har igjen.

### ESAS
https://skillaidmedia.blob.core.windows.net/media/image/ada059dc-50c7-4852-b528-76073b743e2c.jpg

Gode og tilpassede tiltak for lindring krever systematisk symptomkartlegging. Dette kan gjøres ved bruk av kartleggingsverktøyet ESAS.

**ESAS** er en forkortelse for Edmonton Symptom Assessment System.

Dette verktøyet legger i større grad vekt på å måle og vurdere brukerens subjektive symptomer, da dette ikke er like enkelt å måle og tolke som ved vitale helsemålinger.

### Versjoner
https://skillaidmedia.blob.core.windows.net/media/image/349aedd0-d0a3-4d30-ad8c-e16893f2fe4a.jpg

ESAS finnes i to versjoner, som med fordel kan benyttes sammen, i tillegg til vitale helsemålinger, for å danne et helhetlig bilde av brukerens symptomer og opplevelse av disse.
* **Hovedskjema:** Her meddeler eller skriver brukeren ned selv hvordan de opplever egne symptomer. Pårørende og helsepersonell kan også fylle ut skjemaet så lenge dette markeres.
* **Sekundærobservasjonsskjema:** Her fyller helsearbeider inn egne observasjoner av brukeren. Denne versjonen benyttes i større grad hos brukere som ikke klarer å kommunisere egne opplevelser på en tilfredsstillende måte.

### Bruk
https://skillaidmedia.blob.core.windows.net/media/image/8ce96447-be20-4f44-878c-bbde9cc8f8d1.jpg

ESAS kan være et nyttig verktøy for å videreformidle viktige faktorer knyttet til brukerens helsetilstand i møte med samarbeidende yrkesgrupper.

Kartleggingsverktøyet åpner også opp for samtale med vedkommende om egen situasjon, og kan gjøre det lettere for vedkommende å føle seg sett og hørt, og dermed mer inkludert og deltagende i egen behandling.

## Fremgangsmåte
[//]: # ({
  "description": null,
  "required": true,
  "locked": false
})

### 1 til 10
https://skillaidmedia.blob.core.windows.net/media/image/020678e2-0d92-4bed-98ab-b184748d9927.jpg

ESAS er et svært enkelt og brukervennlig kartleggingsverktøy.

Verktøyet brukes ved at brukeren og/eller helsearbeideren rangerer hvert symptom på en skala fra 1 til 10 på nåværende tidspunkt.

### Bruk av skjemaene
https://skillaidmedia.blob.core.windows.net/media/image/47b11cf8-6932-4ba7-9cb7-96f279ae3933.jpg

I hovedskjemaet rangerer brukeren egne symptomer fra 1, som beskriver ingen symptomer, til 10, verst tenkelig opplevelse av symptomet.

I sekundærobservasjonsskjemaet rangerer helsearbeideren ulike tilstander fra 1, som beskriver tilstanden som uproblematisk, til 10, som betyr verst tenkelig tilstand.

### Symptomer hovedskjema
https://skillaid-cdn.azureedge.net/media/image/03f5cbd2-6f40-40df-b23d-960339229294.jpg

Følgende symptomer kartlegges ved bruk av hovedskjemaet: 
* Smerte
* Slapphet
* Døsighet
* Kvalme
* Matlyst
* Tungpust
* Depresjon
* Angst
* Velvære
* Annet

### Dokumentasjon hovedskjema
https://skillaidmedia.blob.core.windows.net/media/image/bc3e822e-87d6-4f6f-9d6b-3c63636081b1.jpg

I tillegg til rangeringen av hvert symptom i listen må man huske å dokumentere følgende:
* Brukerens navn
* Dato og tidspunkt
* Hvem som har fylt ut skjemaet (bruker, pårørende, helsepersonell)

### Symptomer sekundærskjema
https://skillaidmedia.blob.core.windows.net/media/image/b6cb7f8c-380f-4a38-8138-7db8663f9142.jpg

Følgende symptomer kartlegges ved bruk av sekundærobservasjonsskjemaet:
* Allmenntilstand
* Pustevansker eller besvær
* Matinntak
* Bevissthetsnivå (våkenhet)
* Motorisk rolig/urolig (kroppslig ro/uro)
* Ansiktsuttrykk

### Dokumentasjon sekundærskjema
https://skillaidmedia.blob.core.windows.net/media/image/437e7f0b-1418-454c-a6d6-32f99dab3816.jpg

I tillegg til rangering av hvert symptom i listen må man huske på å dokumentere følgende:
* Brukerens navn og fødselsnummer
* Dato og tidspunkt
* Årsak/grunn til at sekundærobservasjonsskjemaet benyttes
* Navn på person som har fylt ut skjemaet (og gjerne yrkestittel)

### Nettressurser
https://skillaidmedia.blob.core.windows.net/media/image/e04661b0-e125-4e81-b78c-f839a07324a8.jpg

For å se begge versjonene av ESAS kan du trykke deg inn på følgende lenker:
* ESAS [Hovedskjema](https://www.helse-bergen.no/4a6f72/siteassets/seksjon/klb/documents/esas/esas-r/esas_r_norwegian_version_final1_180112_helse-vest-logo.pdf)

* ESAS [Sekundærobservasjonsskjema](https://www.helse-bergen.no/4a2019/siteassets/seksjon/klb/documents/esas/esas_sekundarobservasjonsskjema_registrering-av-problem.pdf)

* ESAS-skjema for [grafisk oversikt over registrerte symptomer](https://www.helse-bergen.no/4a6f6f/siteassets/seksjon/klb/documents/esas/esas-r/forlopsskjema_esasr_helse-vest-logo.pdf)

## Alvorlige symptomer
[//]: # ({
  "description": null,
  "required": true,
  "locked": false
})

### Symptomforståelse
https://skillaidmedia.blob.core.windows.net/media/image/df9e95ca-c879-46c5-bdce-78b04cf43db1.jpg

Kartlegging av symptomer vil ikke alene gi en forklaring på årsaken til at symptomene oppstår, eller gi svar på alvorligheten av disse.

Hvilke tiltak som skal iverksettes, og intensiviteten av disse, styres av legen og bestemmes ut fra sykdomsfasen til brukeren.

Det er derfor svært viktig at legen oppdateres fortløpende om brukerens helsetilstand fra ansatte som arbeider nær brukeren.

### Alarmsymptomer
https://skillaidmedia.blob.core.windows.net/media/image/e9787938-506b-4b42-b97a-b0c8de5cf09a.jpg

Ved tilstedeværelse av følgende symptomer bør lege konfereres raskest mulig, da disse kan kreve behandling på sykehus:
* Smerter med lammelser eller tap av kraft enkelte deler av kroppen
* Kvalme etterfulgt av oppkast eller brekninger, eller økt størrelse på buken og magen
* Tung pust samtidig med brystsmerter
* Hevelser samtidig med smerter i samme området
* Brukeren produserer ikke urin, eller det kommer ikke ut
* Brukeren har mistet evnen til å kontrollere egen avføring

> **Viktig:** Disse alarmsymptomene vil markeres med fet skrift utover i denne læringsmodulen.

## Videre undersøkelser
[//]: # ({
  "description": null,
  "required": true,
  "locked": false
})

### Smerter
https://skillaidmedia.blob.core.windows.net/media/image/4de10cf2-868d-41af-a502-77239fab4151.jpg

Ved angitte smerter ved bruk av ESAS er det viktig å videre utforske:
* Hvor befinner smerten seg? Be brukeren peke
* Er dette et nytt eller kjent symptom?
* Hjelper smertestillende, hvor lenge hjelper det, og hvor ofte har det vært behov for smertestillende de siste 24 timene?
* **Har brukeren smerter med samtidig tap av kraft eller lammelser?**
* Blir smertene verre ved bevegelse?

### Kvalme
https://skillaid-cdn.azureedge.net/media/image/621af032-7753-4d15-8d37-e4289fe5d675.jpg

Ved angitt kvalme er det viktig å videre utforske:
* Er dette et nytt eller kjent symptom?
* **Har brukeren oppkast eller brekninger?**
* **Er buken forstørret?**
* Er kvalmen konstant, eller kommer den tidvis?
*  Hva utløser kvalmen? Mat, bevegelser, medisiner? 
*  Har brukeren jevnlig avføring?

### Tung pust
https://skillaidmedia.blob.core.windows.net/media/image/b10ef49c-a105-44ff-b73f-01cf5651e47b.jpg

Ved angitt eller observerbar tung pust eller hevelser er det viktig å videre utforske:
* Er dette et nytt eller kjent symptom?
* Har brukeren tung pust hele tiden, eller utløses dette av aktivitet?
* Har brukeren tung pust samtidig med brystsmerter?
* Har brukeren tung pust og hevelser samtidig?
* Hvor befinner hevelsen seg? I ett eller begge ben, mage/rygg?
* **Har brukeren hevelser og samtidige smerter?**
* Er buken forstørret?

### Angst og depresjon
https://skillaidmedia.blob.core.windows.net/media/image/078c2f67-4239-48f5-9b5a-496aa133b788.jpg

Ved angitte plager med angst, depresjon og/eller mindre velvære bør følgende utforskes:
* Har brukeren triste tanker?
* Bekymrer brukeren seg for noe, i så fall hva?
* Finnes det noen klar grunn til at brukeren opplever redusert velvære? I så fall hva?

### Slapphet eller uro
https://skillaidmedia.blob.core.windows.net/media/image/eb9ac2fe-3cea-4c79-83a0-bfa9056f2978.jpg

Ved angitt slapphet eller observerbar motorisk uro bør følgende utforskes:
* Er uro eller slapphet et nytt eller kjent symptom?
* Har uroen eller slappheten oppstått gradvis?
* Er brukeren urolig hele døgnet, eller mest på natten?
* Kan uroen skyldes feber, dehydrering eller medisiner?

### Urin og avføring
https://skillaid-cdn.azureedge.net/media/image/c7227200-e89d-4e0a-9ffe-c63ed8557240.jpg

Ved plager med urin eller avføring bør man videre utforske:
* Hyppighet på urin og avføring. Som før, oftere, sjeldnere?
* **Har brukeren problemer med å få tømt blæren, eller mistet kontrollen på egen avføring?**
* Gjør det vondt når brukeren tisser?
* Lukter urinen annerledes eller vondere?
* Hvordan er avføringens farge og konsistens? Hard, løs, diare? Normal eller lys i fargen?

### Ernæring
https://skillaidmedia.blob.core.windows.net/media/image/15f3c703-2c08-4b83-bc30-6a8a2465fc18.jpg

Ved manglende eller nedsatt matlyst bør følgende undersøkes:
* Hvor mye mat og væske får personen i seg per dag?
* Finnes det noe som begrenser inntaket av mat og drikke? Kvalme, munntørrhet, endret smak, svelgevansker, smerter, belegg på tungen, nedsatt matlyst?

## Forståelse av smerteuttrykk
[//]: # ({
  "description": null,
  "required": true,
  "locked": false
})

### Smertemønster
https://skillaidmedia.blob.core.windows.net/media/image/e1b897fa-325a-4bc9-b7a8-0a5e27d27e09.jpg

Endringer i smertemønster kan tyde på økning i sykdommen eller komme av andre tilstander slik som forstoppelse, lidelser i muskler/skjelett eller nedsatt evne til å kvitte seg med urin.

Det er viktig å finne ut hvor smertene ligger, og om disse samsvarer med et eventuelt kreftpreget område.

Dersom brukeren opplever lammelser eller svikt av kraft kan dette være et tegn på nerve/ryggmargsskade. **Lege må alltid kontaktes dersom dette er et nyoppstått symptom**.

### Smertelindring
https://skillaidmedia.blob.core.windows.net/media/image/0c33409f-e630-4373-a82a-a40340e3c605.jpg

Ved smerter er det viktig å vurdere om hvorvidt nåværende doser smertestillende gir god nok smertelindrende effekt.

Manglende smertelindring kan komme av smerter fra andre årsaker som ikke er relatert til den overordnede sykdommen, eller være et tegn på for lav dose smertestillende.

Det er viktig å finne ut hvor lenge smertestillende hjelper, og hvor mange ganger brukeren har hatt behov for dette i løpet av det siste døgnet.

**Over 6 doser per døgn kan være en indikasjon for doseøkning**.

### Smerteforverring
https://skillaid-cdn.azureedge.net/media/image/6c136aeb-09f3-46b6-a40b-541d80000879.jpg

Dersom smertene forverres ved bevegelse, kan dette gi mistanke om smerter i vektbærende strukturer eller ledd.

Smerteforverring i forbindelse med matinntak kan gi mistanke om irritasjon i mage- og tarm-kanalen, slik som:
* Halsbrann
* Betennelse i magesekken
* Nedsatt evne til å absorbere næringsstoffer fra tarmen
* Kolikk

> **Huskeregel:** Jo kortere tid det tar mellom matinntak og at smertene oppstår, jo høyere opp i mage- og tarm-kanalen sitter problemet.

## Ernæring og eliminasjon
[//]: # ({
  "description": null,
  "required": true,
  "locked": false
})

### Kvalme
https://skillaid-cdn.azureedge.net/media/image/97f00799-2976-4b23-b00d-7f28cf209625.jpg

Nyoppstått kvalme kan ofte komme av forstoppelse, dehydrering eller endringer i medisiner. Kontinuerlig kvalme tyder som oftest på forstoppelse eller en bivirkning av medisin.

Dersom kvalmen oppstår i forbindelse med matinntak, er det viktig å undersøke når den kommer i forhold til matinntaket.

Nyoppståtte brekninger og oppkast etterfulgt av økt størrelse på buken, samt manglende avføring, kan være en indikasjon på tarmslyng.

**Kontakt alltid lege ved nyoppståtte brekninger og oppkast**.

### Forstoppelse
https://skillaid-cdn.azureedge.net/media/image/1d72933b-defb-4e29-baa9-983a6980aea9.jpg

Dersom det går lang tid mellom hver avføring, vær oppmerksom på mulig forstoppelse, og observer alltid konsistensen på avføringen.

Hard avføring, siv av avføring og kolikksmerter er alle tegn på mulig forstoppelse.

Lys avføring i kombinasjon med mørk urin kan være et tegn på avstengte galleveier. Vær spesielt oppmerksom dersom brukeren også begynner å utvikle litt gulfarget hud.

**I slike tilfeller må alltid lege kontaktes, da dette er tegn på en tilstand kalt gulsott**.

### Avføringsplager
https://skillaidmedia.blob.core.windows.net/media/image/78541419-59ab-4dec-a719-a03344eb1122.jpg

Dersom brukeren har mistet evnen til å kontrollere egen avføring, kan dette være et tegn på skade i nerve/ryggmarg. **I slike tilfeller må alltid lege kontaktes**. 

Hyppig og løs avføring, diaré, kan skyldes manglende evne til å ta opp næringsstoffer i tarmen, irritasjon i tykktarmen, eller være en bivirkning av antibiotika.

Pass på at brukeren ikke taper for mye væske, skulle diaréen vedvare over lengre tid.

### Vannlatingsplager
https://skillaidmedia.blob.core.windows.net/media/image/6cf022b3-a77c-4d20-bb10-3efc33023953.jpg

Hyppig tissing, men med lite urin som kommer ut, i kombinasjon med smerter eller blærespreng, kan være tegn på at bruker har vansker med å tømme blæren.

Nyoppståtte vansker med å få tømt egen blære kan tyde på skade av nerve/ryggmarg. **Lege må derfor alltid kontaktes ved slike symptom**.

Hyppig tissing, kombinert med sviende smerter og sterk og/eller illeluktende urin, kan imidlertid være tegn på en urinveisinfeksjon.

> **OBS!** Urinveisinfeksjoner kan forekomme både med og uten feber.

### Ernæringssvikt
https://skillaidmedia.blob.core.windows.net/media/image/96dbe183-f509-481a-b5d6-c344794bfb97.jpg

Nedsatt matlyst kan være bare en av mange årsaker til sviktende matinntak. Det er derfor viktig at man **alltid** konkret:
* **Spør** brukeren om den opplever munntørrhet, endret smak, kvalme, svelgvansker og svelgsmerter, og
* **Sjekker** brukerens munnhygiene, ved å se etter soppbelegg på tungen, samt tørrhet og sårhet i munnhule og svelg

## Videre symptomforståelse
[//]: # ({
  "description": null,
  "required": true,
  "locked": false
})

### Generelle hevelser
https://skillaidmedia.blob.core.windows.net/media/image/48f93287-0e6b-4d22-b883-7a261ed48f60.jpg

Generelle hevelser, slik som hevelser i begge ben eller mage, kan komme av:
* Langtkommen kreftsykdom
* Inaktivitet
* Hjertesvikt
* Overvæsking (kan være en bivirkning av ernæring gitt via blodårene)

### Lokaliserte hevelser
https://skillaidmedia.blob.core.windows.net/media/image/7128a9c7-8aa1-43c1-bc02-4e9fe7a6511e.jpg

Mer spesifikke hevelser, såkalte lokaliserte hevelser, som for eksempel i en arm eller ett ben, kan være tegn på:
* Lymfeødem, nærmere forklart oppsamling av væske i lymfesystemet
* **Blodpropp**. Ytterligere tegn på blodpropp er smerter i det hovne området.

**Kontakt alltid lege så fort som mulig ved slike symptomer, spesielt ved symptom på blodpropp da dette lett kan utvikle seg til en livstruende tilstand**.

### Tung pust
https://skillaidmedia.blob.core.windows.net/media/image/04b879f5-9f60-4ec0-8489-54c6fcb206c7.jpg

Dersom tung pust er et nyoppstått symptom kan dette være tegn på lav blodprosent, væskeansamling i lungesekken, eller infeksjon.

**Kontakt lege umiddelbart dersom brukeren utvikler tung pust i kombinasjon med brystsmerter**. Dette kan være tegn på hjerteinfarkt, hjertesting eller blodpropp i lungene.

Tung pust i kombinasjon med økt størrelse på buken kan tyde på økt væske i buken, såkalt ascites.

### Målinger ved tung pust
https://skillaidmedia.blob.core.windows.net/media/image/5f58ce39-9f81-4edf-b172-2f67336463d4.jpg

Dersom brukeren utvikler tung pust kan følgende målinger være hensiktsmessige å gjennomføre, samt videreformidle til lege:
* Puls
* Kroppstemperatur
* Hb (blodprosent)

### Forvirring eller uro
https://skillaidmedia.blob.core.windows.net/media/image/4183aa55-073b-4380-a5fd-d82654c8a3a5.jpg

Nyoppstått uro eller forvirring kan komme av mange ulike årsaker, deriblant endret døgnrytme, feber, dehydrering eller som en bivirkning av medisiner.

**Lege bør kontaktes dersom forvirring og uro ikke er forventet hos brukeren sett opp mot brukerens forventede sykdomsfase**.

### Angst og depresjon
https://skillaidmedia.blob.core.windows.net/media/image/26275d9d-4ba3-4fa4-8deb-ed7db154f0ac.jpg

Brukere som sliter med nedstemthet, depresjon, og/eller angst vil generelt skåre høyere på fysiske plager på ESAS.

Sørg derfor for å spørre brukeren om den sliter med vanskelige tanker eller bekymringer.

Husk at det ikke hos alle faller seg like naturlig å ta opp dette selv.

### Slapphet og tretthet
https://skillaidmedia.blob.core.windows.net/media/image/41810246-bc20-4eac-bb21-44fe956676e5.jpg

Økt slapphet og tretthet kan være en naturlig og forventet utvikling av brukerens sykdom. Dette vil da ofte kunne komme gradvis.

Slapphet og tretthet kan også komme av andre årsaker, slik som lav blodprosent, for høye verdier av kalsium, infeksjon og bivirkning av sterkere smertestillende medisiner.

Disse bør derfor utelukkes.

## Avslutning
[//]: # ({
  "description": null,
  "required": true,
  "locked": false
})

### Innhold i SkillAid
https://skillaidmedia.blob.core.windows.net/media/image/49aa1bea-b565-413e-a82f-04c20902f684.jpg

Denne innholdsmodulen tilhører en temapakke om palliasjon i SkillAid, som består av følgende læringsmoduler:
* Palliasjon
* Møte med døende i institusjon/Møte med døende i hjemmet
* Barn som pårørende
* Smertelindring
* Fra krise til forsoning
* Terminalpleie i institusjon/Terminalpleie i hjemmet
* Mors (stell og pleie av døde)

Ta gjerne en titt på disse dersom du er gitt tilgang til dem i appen.

> Du har nå fullført denne læringsmodulen. Trykk på **Tilbake til oversikt** for å avslutte lesningen.


