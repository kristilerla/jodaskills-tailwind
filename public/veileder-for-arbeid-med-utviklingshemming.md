# Veileder for arbeid med utviklingshemming

[//]: # ({
  "description": "I denne læringsmodulen blir du kjent med sentrale elementer omtalt i den nasjonale veilederen \"Gode helse- og omsorgstjenester til personer med utviklingshemming\".",
  "image": "https://skillaidmedia.blob.core.windows.net/media/image/deb3f66b-01c7-4680-b036-79516a352655.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Legislation",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": "[Aanesen, K., H. (2021). Hva er etikk?. NDLA.no. Hentet 02.05.24.](https://ndla.no/nb/subject:1:f644f829-4e7a-4e74-a63a-342ef786f68a/topic:2:8fe9a9ea-6263-4def-b1ae-31a97e5f5eaa/topic:2:eb81f674-b733-4f78-8908-28784b8556bb/resource:1:198711), [Helsedirektoratet (sist endret 15.desember 2022). Individuell plan og koordinator. Helsenorge. Hentet 02.05.24.](https://www.helsenorge.no/rettigheter/individuell-plan/), [Helse- og omsorgsdepartementet. (2015). Rettsikkerhet ved bruk av tvang og makt overfor enkelte personer med psykisk utviklingshemming. (IS-10/2015) (Rundskriv). Helsedirektoratet. Hentet 02.05.24.](https://www.helsedirektoratet.no/rundskriv/rettssikkerhet-ved-bruk-av-tvang-og-makt-overfor-enkelte-personer-med-psykisk-utviklingshemming/Rettssikkerhet%20ved%20bruk%20av%20tvang%20og%20makt%20overfor%20enkelte%20personer%20med%20psykisk%20utviklingshemming%20–%20Rundskriv.pdf/_/attachment/inline/d0bc72fc-9788-4117-9cf5-5cc8f17cc730:3593c9c8a22f490cb2ffc584fa32b0f80b4c69ce/Rettssikkerhet%20ved%20bruk%20av%20tvang%20og%20makt%20overfor%20enkelte%20personer%20med%20psykisk%20utviklingshemming%20–%20Rundskriv.pdf), [Helsedirektoratet (2021). Gode helse- og omsorgstjenester til personer med utviklingshemming. Helsedirektoratet. Henten 02.05.24.](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming#referere)",
  "targetUser": "Healthcare workers,Nurses",
  "market": "Norway",
  "learningOutcomes": "[Lære om de viktigste temaene å kjenne til i den nasjonale veilederen \"Gode helse- og omsorgstjenester til personer med utviklingshemming\".]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation at home,Habilitation in institution"
})

## Introduksjon
[//]: # ({
  "description": null,
  "required": true,
  "locked": false
})

### Om veilederen
https://skillaid-cdn.azureedge.net/media/image/49b1ad7c-62fb-436a-8a7d-28cbc27d69e8.jpg

I 2021 utga Helsedirektoratet den nasjonale veilederen [Gode helse- og omsorgstjenester til personer med utviklingshemming](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming).

Veilederen har som mål å sikre at personer med utviklingshemming får tjenester som fremmer deltakelse, livskvalitet og selvbestemmelse.

Veilederen er ment for ledere, ansatte og andre som jobber med personer med utviklingshemming, og er et viktig retningsgivende dokument for utforming av arbeidshverdagen.

### Veilederens verdigrunnlag
https://skillaid-cdn.azureedge.net/media/image/28f55290-16cb-4c83-a540-2ce05243dc7d.jpg

Alle mennesker har like menneskerettigheter, uavhengig av egen funksjonsevne, og **ingen skal diskrimineres på bakgrunn av egen funksjonsnedsettelse**.

For å sikre like muligheter og rettigheter for alle, har FN laget en konvensjon som fremhever menneskerettighetene til mennesker med nedsatt funksjonsevne.

Denne kalles for [CRPD](https://fn.no/assets/images/FN-kunnskap/Avtaler/FN-konvensjoner-filer/Konvensjon-om-rettighetene-til-personer-med-nedsatt-funksjonsevne.pdf.pdf), og er et sentralt utgangspunkt for den nasjonale veilederen for gode helse- og omsorgstjenester til personer med utviklingshemming.

> **Sterk anbefaling:** Før du fortsetter anbefales det at du ser Bufdirs video om CRPD, kalt [Paradigmeskiftet og menneskerettslig forståelse](https://youtu.be/hPdrRBvkXRE?feature=shared) (ca. 4 min).

### Temaer i veilederen
https://skillaid-cdn.azureedge.net/media/image/54126d93-2099-41ce-b57c-8f13041893e2.png

Veilederen beskriver faglige anbefalinger og lovkrav innen følgende områder:
* Kompetanse og tverrfaglig samarbeid
* Individuell tilrettelegging av tjenester
* Tjenester i ulike livsfaser og overganger mellom disse
* Habilitering og bistand i hverdagen
* Helseoppfølging
* Samarbeid med familie, pårørende og verge
* Dokumentasjon

I denne læringsmodulen vil du bli kjent med sentrale temaer innenfor disse områdene, samt få tips til hvor du kan lære mer om relevante undertema.

> **OBS!** Samarbeid med familie, pårørende og verge beskrives i separat SkillAid-modul kalt **Samarbeid med pårørende og verge**, og vil ikke omtales videre.

### Ressurser
https://skillaid-cdn.azureedge.net/media/image/4a3de27c-16b3-497f-8b27-1a1db839c719.jpg

I tillegg til [selve veilederen](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming) bør du kjenne til følgende dokumenter:

1. [Hva er gode helse- og omsorgstjenester for meg?](https://www.helsedirektoratet.no/rapporter/hva-er-gode-helse-og-omsorgtjenester-for-meg-personer-med-utviklingshemming-gir-innspill-til-den-nasjonale-veilederen/Hva%20er%20gode%20helse-%20og%20omsorgstjenester%20for%20meg%20-%20Personer%20med%20utviklingshemming%20gir%20innspill%20til%20den%20nasjonale%20veilederen.pdf): Hva personer med utviklingshemming selv sier om temaene i veilederen (**OBS!** Fra s. 6 i dok.)

2. [Lettlest versjon av veilederen](https://www.helsenorge.no/4985b1/globalassets/dokumenter/Lettlest-Gode-helse-og-omsorgstjenester.pdf): Ment for personer med utviklingshemming. Kan med fordel gås gjennom med brukere ved behov

> Du kan nå trykke deg videre for å begynne lesningen. Veilederens første kapittel finner du delt i to deler som **tverrfaglig samarbeid** og **kompetanse**.

## Tverrfaglig samarbeid
[//]: # ({
  "description": null,
  "required": true,
  "locked": false
})

### Samarbeidspartnere
https://skillaid-cdn.azureedge.net/media/image/bd160bc6-74a5-4675-b746-65ddf540b61c.jpg

Veilederen fremhever viktigheten av **tverrfaglig samarbeid**. Sentrale samarbeidspartnere i slike tjenester vil blant annet være:
* Vernepleiere og sykepleiere
* Fastlege
* Psykolog
* Ergoterapeut
* Fysioterapeut
* Yrkesfagutdannede (helse/barn og ungdom)
* Sosionom
* Ernæringsfysiolog
* Spesialpedagog

### Samarbeid på tvers av sektorer
https://skillaid-cdn.azureedge.net/media/image/0e317c27-db65-43be-b8b5-654f717795e2.png

Brukere med utviklingshemming kan ha behov for samarbeid mellom aktører i ulike sektorer. Vanlige **instanser** i det tverrfaglige samarbeidet vil for eks. være:
* Spesialisthelsetjenesten (Habiliteringstjenesten)
* Kommunale helse- og omsorgstjenester
* Barnevernstjenesten
* Barnehage, skole, helsestasjon og skolehelsetjenesten
* NAV
* Offentlig tannhelsetjenester
* Pedagogisk psykologisk tjeneste (PPT)
* Statped
* Frivillig sektor

### Individuell plan og samarbeid
https://skillaid-cdn.azureedge.net/media/image/eb814b0f-e367-45af-a271-c0dccc079cb8.jpg

Brukere med behov for langvarige og koordinerte helse- og omsorgstjenester har rett på å få utarbeidet en **individuell plan**, jfr. [Helse- og omsorgtjenesteloven §7-1](https://lovdata.no/lov/2011-06-24-30/§7-1).

Denne planen skal beskrive hvordan yrkesaktører/tjenester rundt bruker skal samarbeide for å sikre et helhetlige helse- og omsorgstjenestetilbud.

Her vil du finne informasjon om brukerens behov for tjenester, når disse skal ytes, brukerens mål for tjenestene, samt hvem som er ansvarlig for hva i samarbeidet.

> **OBS!** Individuell plan bør ha et livsløpsperspektiv. Man må med andre ord planlegge både for nåtiden og lengre frem i fremtiden.

### Koordinator
https://skillaid-cdn.azureedge.net/media/image/ad136444-4159-4bf7-9c20-1a0096deca78.png

Brukere med rett på individuell plan skal også få tilbud om koordinator.

En **koordinator** skal sikre fremdrift og samkjøring av **hele det tverrfaglige samarbeidet og individuell plan**, og sørge for at bruker følges opp på nødvendige områder.

Her er det viktig å skille mellom **koordinator** og **primærkontakt**, da dette ikke er samme funksjon, men begge inngår i det tverrfaglige samarbeidet rundt bruker.

**Primærkontakter** er ansatte som fungerer som **kontaktpersoner** og **representanter** for spesifikke arbeidsgrupper/hjelpeinstanser i brukerens tjenestetilbud.

### Forutsetninger for godt samarbeid
https://skillaid-cdn.azureedge.net/media/image/2f3bd036-5166-40a3-937d-4cbc3fbf4f74.png

Veilederen fremhever blant annet følgende som viktige forutsetninger for et godt tverrfaglig samarbeid rundt bruker:
* Tjenestetilbudet må alltid ta utgangspunkt i **brukers** **behov** og **ønsker**
* Deltakerne må ha felles **forståelse for taushetsplikt** og at **innhenting av brukers samtykke** er nødvendig
* Samarbeidet må ha tydelig og avklart **struktur** og **rollefordeling**
* Samarbeidsaktørene må forenes om **felles verdier** og en **forståelse av relevante begreper**
* Deltakerne må kjenne til **hverandres tjenester**, og **rammene** og **lovverket** som regulere disse
* Deltakerne **må kjenne til** og **respektere hverandres kompetanseområder** og **faglige styrker**, og **vite når man bør/må søke bistand fra hverandre**

### Brukerens tjenester
https://skillaid-cdn.azureedge.net/media/image/79ff445b-27ae-438c-85a7-cf8f2212e5d9.jpg

Et viktig element i det tverrfaglige samarbeidet rundt bruker er at tjenestene må ta utgangspunkt i brukerens livssituasjon, preferanser og behov.

Tjenestene skal også i størst mulig grad tilbys der brukeren oppholder seg og lever, som f.eks. i hjemmet, skole/barnehage, fritidsarenaer, arbeidsplass/dagtilbud.

Dette krever god kompetanse hos de som arbeider rundt brukeren i dagliglivet. **Trykk deg videre for å lære mer om dette**.

## Kompetanse
[//]: # ({
  "description": null,
  "required": true,
  "locked": false
})

### Kompetente ansatte
https://skillaid-cdn.azureedge.net/media/image/90f07102-79c9-4202-93a5-6fd06c013384.png

Gode tjenester til personer med utviklingshemming starter med kompetente ansatte som samarbeider og deler kunnskap med hverandre.

Tverrfaglig samarbeid forutsetter god bruk av samarbeidsaktørenes kompetanse på tvers av tjenesteområder og sektorer, til det beste for brukeren.

Videre skal alle som **yter** tjenester til brukere ha **felles grunnkompetanse innenfor sentrale kompetanseområder i tjenestetilbudet**. Dette lærer du mer om videre.

### Kompetansebehov
https://skillaid-cdn.azureedge.net/media/image/5b3835ac-0670-43db-b152-e8b8dce8b9d3.jpg

Som yter av helse- og omsorgstjenester til personer med utviklingshemming bør du og dine kolleger ha grunnleggende kompetanse om:
* Aktuelle lovverk og retningslinjer som berører tjenesten (f.eks. [kapittel 9](https://lovdata.no/lov/2011-06-24-30/§9-1))
* Hvordan tilrettelegge for at bruker skal kunne samtykke til sine tjenester
* Hva det vil si å leve med utviklingshemming
* Hvordan fremme og tilrettelegge for brukermedvirkning og selvbestemmelse
* Alternative kommunikasjonsformer (f. eks. ASK)
* Hvordan etablere og opprettholde relasjoner med brukere
* Målrettet miljøarbeid og læring- og motivasjonsarbeid
* Psykisk helse og atferdsutfordringer ved utviklingshemming
* Hvordan følge opp brukeres generelle helse (fysisk/psykisk/seksuell)
* Førstehjelp og livredning

Nødvendig opplæring og veiledning på disse områdene skal sikres av kommunen, som igjen skal tilrettelegge for kompetanseheving.

> **Tips:** Sjekk hvilke læringsmoduler du har tilgang til i SkillAid. Her kan du finne en rekke av punktene i listen som egne læringsmoduler.

> [Kapittel 9 av helse- og omsorgstjenesteloven](https://lovdata.no/lov/2011-06-24-30/§9-1) lærer du bl.a. mer om i SkillAid-modulen kalt **Utviklingshemming** (omtaler samtykke og bruk av tvang).

### Etisk refleksjon
https://skillaid-cdn.azureedge.net/media/image/82c823d8-4ed2-42ef-b23d-79fe5944cc3c.jpg

Veilederen fremhever viktigheten av **etisk refleksjon** blant ansatte i tjenesten, og anser dette som en nødvendig **evne**.

**Etisk refleksjon** handler om å vurdere hva som er best å gjøre i en gitt situasjon, basert på ulike faktorer man må ta hensyn til.

Refleksjonsevner er viktig i situasjoner hvor ulike behov og verdier kommer i konflikt med hverandre, og hvor det ikke finnes en klar fasit på hva som bør veie tyngst.

Et klassisk eksempel på dette kan være brukers selvbestemmelsesrett opp mot faktiske helse-/hjelpebehov.

> **Eksempel:** Bruker nekter å pusse tennene sine, noe som er viktig for å ivareta egen helse. Bruker kan trygt stå over tannpuss én kveld, men det kan få følger hvis dette er en gjentakende utfordring. Hva blir beste løsning? **Skal brukers selvbestemmelse eller forebyggende helsetiltak vektlegges tyngst her?**

### Kommunikasjon og relasjoner
https://skillaid-cdn.azureedge.net/media/image/4ec8d5c9-1693-41e1-bba3-458d5ecc1912.jpg

Veilederen fremhever viktigheten av **gode relasjoner**, og ser **kommunikasjon** som et viktig verktøy for å kunne bygge opp og ivareta relasjoner med brukere.

Som yter av helse- og omsorgstjenester til personer med utviklingshemming kreves det bl.a. at du:
* Har **gode kommunikasjonsevner**, både verbalt og ikke-verbalt
* Klarer å **tilpasse din kommunikasjon** etter brukerens forutsetninger
* Evner å skape **trygge rammer** og **trivsel** for brukeren, samt opparbeide **tillit**
* Er **forutsigbar** og **tydelig** i møte med bruker (og evt. nærmeste pårørende)
* Evner å **se** og **reflektere** rundt din **rolle** og hvordan din **væremåte** påvirker samspillet med andre
* Har evne til å vise **empati** og **forståelse** i møte med ulike situasjoner og kulturer
* Aktivt streber etter å **forstå brukeren** og hva den formidler, og gir brukeren **nok tid** og **mulighet til å kommunisere** med deg

### ASK
https://skillaid-cdn.azureedge.net/media/image/703089bf-7d41-4e86-89e6-52d8dedb39de.jpg

Kommunikasjonsevner er avgjørende for brukernes livskvalitet, og påvirker brukerens muligheter til å være en aktiv deltaker/beslutningstaker i eget liv.

Reduserte kommunikasjonsevner blant personer med utviklingshemming er imidlertid vanlig, men ses å øke risikoen for psykiske plager og utfordrende atferd.

Personer med redusert eller manglende taleevne har derfor rett til å utvikle og bruke alternative kommunikasjonsformer, kjent som ASK.

> Hva ASK er, og hvordan arbeidet med ASK foregår, lærer du mer om i SkillAid-modulen **ASK**.

> Psykisk helse og utfordrende atferd ved utviklingshemming lærer du mer om i SkillAid-modulen **Psykisk helse og utviklingshemming**.

## Individuelt tilpassede tjenester
[//]: # ({
  "description": null,
  "required": true,
  "locked": false
})

### Brukermedvirkning
https://skillaid-cdn.azureedge.net/media/image/848308eb-523f-414e-951f-f0a90ef84e25.png

Personer med utviklingshemming som mottar helse- og omsorgstjenester har rett til å medvirke i utformingen av eget tjenestetilbud.

En stor andel kan imidlertid trenge varierende grad av tilrettelegging for å kunne medvirke i eget tjenestetilbud på en tilfredsstillende måte.

Ytere av tjenestene må derfor gi brukere støtte til å ta egne beslutninger (beslutningsstøtte), og hjelp til å formidle egne ønsker og behov på en tydelig måte.

> **Viktig:** Brukere har rett til å bestemme over eget liv (selvbestemmelsesrett), og til å ta egne avgjørelser uten å bli utsatt for manipulasjon eller avledning.

### Beslutningsstøtte
https://skillaid-cdn.azureedge.net/media/image/bb063c78-faec-4276-930d-ba3a9f668f55.jpg

Som yter av helse- og omsorgstjenester til personer med utviklingshemming kan du gi beslutningsstøtte gjennom å:
* Gi bruker støtte til å uttrykke egne behov og ønsker
* Observere og tolke brukers signaler og uttrykk, og respondere deretter
* Gi bruker råd og veiledning ifm. nødvendige beslutninger i hverdagen
* Bistå bruker med å finne informasjon og gode beslutningsstøtteverktøy
* Gi bruker tilbud om tilpassede kurs innen læring og mestring

**Viktig å huske:** Hovedformålet med beslutningsstøtte er gi bruker økt kontroll over eget liv, slik at **bruker i størst mulig grad får leve sitt liv i tråd med egne ønsker**.

### Individuell tilpasning
https://skillaid-cdn.azureedge.net/media/image/eb9d1b01-1865-41ca-b74a-68ca260ee90d.jpg

Tjenestetilbudet må tilpasses hver enkelt bruker og dens forutsetninger.

Dette betyr at de må ta utgangspunkt i brukerens mål, interesser, preferanser og individuelle behov, samt tilrettelegge for mestring og personlig utvikling.

Ved individuell tilpasning er det også viktig å finne en balanse mellom hva man forventer brukeren skal gjøre selv, og hva den skal få hjelp og støtte til via sine tjenester.

### Aktiv og meningsfull tilværelse
https://skillaid-cdn.azureedge.net/media/image/1c2dc5cf-0762-4b7e-95cb-98f900d08274.jpg

Tjenestetilbudet må også tilrettelegge for en aktiv og meningsfull tilværelse for brukeren, **gjennom hele livet**.

Veilederen trekker frem viktigheten av å finne individuelt tilpassede dagaktivitetstilbud/arbeid. For å lykkes med dette er det i mange tilfeller nødvendig å starte et samarbeid med NAV og/eller fylkeskommunen.

Her er det viktig å utforske **hva brukeren selv opplever er viktig i sitt liv**, og tilpasse tiltak og aktiviteter deretter.

Brukere må også motta bistand tilpasset egne behov til å kunne mestre nødvendige gjøremål i hverdagen.

### Når bruker sier nei
https://skillaid-cdn.azureedge.net/media/image/8c9c66d7-e3c7-4eb0-9c25-89e7575ac161.png

Retten til selvbestemmelse står sterkt, og kan ikke innskrenkes uten at det gis hjemmel for dette i lovverket.

Som tjenesteyter kan du med andre ord ikke tvinge eller bruke makt overfor bruker dersom dere er uenige om noe, eller bruker motsetter seg bistand.

**Bruk av makt og tvang overfor personer med utviklingshemming er kun lov dersom dette oppfyller spesifikke krav oppgitt i** [§9-5 av helse- og omsorgstjenesteloven](https://lovdata.no/lov/2011-06-24-30/§9-5).

> [Kapittel 9 av helse- og omsorgstjenesteloven](https://lovdata.no/lov/2011-06-24-30/§9-1) regulerer bruk av tvang i tjenesten, og gjennomgås nærmere i SkillAid-modulen **Utviklingshemming**.

## Livsfaser og overganger
[//]: # ({
  "description": null,
  "required": true,
  "locked": false
})

### Tjenester hele livet
https://skillaid-cdn.azureedge.net/media/image/fee1a8c7-75ee-404e-bfa3-ed1856d237ef.jpg

Veilederen fastslår at brukere med utviklingshemming har rett på individuelt tilpassede tjenester i alle faser av livet.

Livsfaser viser ofte til hvor personen er i livet sett fra brukers alder, og i et organisatorisk perspektiv.

Den vanligste inndelingen er spedbarnsalder, barnehagealder, barneskolealder, ungdomsskolealder, videregående skolealder, voksen (inkl. arbeidsliv), eldre, og livets sluttfase.

### Overganger
https://skillaid-cdn.azureedge.net/media/image/8916dcbc-cd2a-42bb-ad61-8712c61e7cf7.jpg

Gjennom livet vil man oppleve mange overganger. For brukere kan dette være utfordrende, da dette ofte byr på skifte av rutiner og personale.

Gode overganger krever at man tidlig kommer i gang med planlegging og involvering av nytt personale som skal overta ansvaret med å yte brukerens tjenester.

Slik planlegging må involvere relevante aktører i brukerens ansvarsgruppe/samarbeidsgruppe, inkludert brukeren selv og dens pårørende.

### Overgang fra barn til voksen
https://skillaid-cdn.azureedge.net/media/image/35ed21cc-6711-4db5-90a2-5f7237a29c5e.png

Til tross for at man gjennom livet vil oppleve mange overganger, deles helse- og omsorgssektoren inn i følgende to hovedområder:
* **Barne- og ungdomstjenester** (til de under 18 år)
* **Voksen- og eldreomsorg** (til de over 18 år)

Overgangen mellom disse områdene anses som den mest utfordrende overgangen i brukeres liv, og den som krever mest planlegging.

**Viktig:** Dårlig eller mangelfull planlegging ved denne overgangen kan bl.a. føre til utvikling av atferdsproblemer, psykiske plager, rusproblemer og overvekt.

### Planlegging av overganger
https://skillaid-cdn.azureedge.net/media/image/56b7237b-db28-46bf-b905-99d3335fc5f3.jpg

Veilederen fremhever følgende temaer som sentrale ved planlegging av overganger og kompetanseoverføring mellom aktører rundt bruker:
* Brukers [ADL-ferdigheter](https://sml.snl.no/ADL) og behov for beslutningsstøtte
* Brukers behov for assistanse og praktisk bistand
* Brukerens hjelpemidler (f.eks. velferdsteknologi)
* Brukers kommunikasjonsform (f.eks. ASK) og hvordan den blir trygg på nye mennesker
* Brukers helsetilstand (psykisk/fysisk) og oppfølging av denne (inkl. medikamenter)
* Brukers vaner og rutiner tilknyttet mat og trening
* Brukers sosiale nettverk og daglige aktiviteter (f.eks. fritidsaktiviteter/venner/dagtilbud/arbeid)
* Brukers økonomistyring (f.eks. selvstendig eller gjennom vergemål)
* Brukers forhold til alkohol og rusmidler
* Hva bruker trenger for å mestre flytting fra foreldrehjemmet
* Brukers kunnskaper om seksualitet, pubertet, kropp og kjønnsidentitet

> Slik overgang medfører ofte utflytting fra foreldrehjemmet. For informasjon om bistand ved valg og tilrettelegging av bolig for denne brukergruppen, [trykk her](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming/livsfaser-og-overganger#kommunen-skal-bista-personer-med-utviklingshemming-i-valg-utforming-og-tilrettelegging-av-bolig).

### En god alderdom
https://skillaid-cdn.azureedge.net/media/image/d9eccb30-5515-4327-a7bb-17ddf5e511c4.jpg

Personer med utviklingshemming har rett på tilrettelagte tjenester ut livet, og en god alderdom.

Dette sikres gjennom gode rutiner for å fange opp endringer og fall i brukers dagligdagse funksjon (normalfunksjon), samt tidlige tegn på sykdom og alderdom.

Veilederen påpeker her at det er viktig at brukeres behov for ASK vurderes fortløpende i alderdommen, slik at bruker kan kunne si ifra om smerter og plager.

> **OBS!** Behovet for ASK trenger ikke å ha vært til stede før alderdommen, men kan gjøres reellt av selve aldersforandringene og bør derfor vurderes.

## Habilitering og bistand i dagliglivet
[//]: # ({
  "description": null,
  "required": true,
  "locked": false
})

### Veiledning og opplæring
https://skillaid-cdn.azureedge.net/media/image/2b87824c-9157-419f-8009-00887f78fd0e.jpg

Personer med utviklingshemming trenger å lære hvordan de kan ta gode valg på følgende områder i hverdagen:
* Ernæring
* Fysisk aktivitet
* Seksuell helse
* Rus og avhengighet
* Personlig økonomi

Dette krever veiledning og opplæring tilpasset brukers språk- og læreforutsetninger, og at man hele tiden arbeider for å styrke brukers evne til å utøve egenomsorg.

### Fysisk aktivitet og ernæring
https://skillaid-cdn.azureedge.net/media/image/98a33593-67e2-4b94-b86a-e3d204d47cb5.jpg

Personer med utviklingshemming har en høyere forekomst av helse- og ernæringsproblemer sammenlignet med den generelle befolkningen.

Veilederen fastslår at kommunen skal tilrettelegge for fysisk aktivitet og god ernæring til personer med utviklingshemming.

Viktige elementer i dette arbeidet, beskrives nærmere i SkillAid-modulen **Helsekompetanse og livsstil**.

### Seksuell helse
https://skillaid-cdn.azureedge.net/media/image/d03d2233-4c4a-4867-9fe8-2f8d33126afc.png

Seksualitet finnes i oss alle, og alle, inkludert personer med utviklingshemming, har seksuelle rettigheter.

Personer med utviklingshemming har rett på å få tilpasset opplæring og veiledning om grensesetting, følelser, kropp, seksuell helse, prevensjon og seksualitet.

Alt dette, og hvordan møte brukere på en måte som fremmer god seksualitet, lærer du mer om i SkillAid-modulen **Seksuell helse og utviklingshemming**.

### Vold og overgrep
https://skillaid-cdn.azureedge.net/media/image/2495cfc1-945f-433d-a7fe-037e469fdc6e.jpg

Personer med utviklingshemming ses å ha økt risiko for å bli utsatt for vold og overgrep. I veilederen spesifiserer [vold og overgrep](https://www.bufdir.no/globalassets/normerende/tryggest/brosjyre-om-vold-tryggest.pdf) som ulike former for:

* [Fysisk vold](https://jegvilvite.no/?post_causes=hva-er-fysisk-vold)

* [Psykisk vold](https://jegvilvite.no/?post_causes=hva-er-psykisk-vold)

* [Seksuelle overgrep](https://dinutvei.no/voldtekt/hva-er-seksuelle-overgrep-vold/)

* [Overgrep over nett](https://www.stinesofiesstiftelse.no/tema/nettovergrep/)

* [Omsorgssvikt](https://www.bufdir.no/barnevern/omsorgssvikt/)

* [Negativ sosial kontroll eller æresrelatert vold](https://voldsveileder.nkvts.no/innhold/negativ-sosial-kontroll-tvangsekteskap-og-kjonnslemlestelse/negativ-sosial-kontroll-og-tvangsekteskap/definisjoner/)

* [Økonomiske overgrep](https://voldsveileder.nkvts.no/innhold/vold-og-overgrep-mot-voksne-og-eldre/risikofaktorer-tegn-vold/tegn-pa-okonomisk-vold/)

Slike overgrep kan begås av nære familiemedlemmer, tjenesteytere, venner eller andre bekjente, samt av andre personer med utviklingshemming.

Som ansatt er du nødt å kjenne til ulike tegn på overgrep, samt at **du er pliktig å melde fra og forsøke å avverge vold og overgrep**.

> Tegn på seksuell vold og overgrep, og dine plikter tilknyttet dette, beskrives nærmere i SkillAid-modulen **Seksuell helse og utviklingshemming**.

### Rus og avhengighet
https://skillaid-cdn.azureedge.net/media/image/0d806ab6-edd0-42f0-8582-31017a05dfa7.png

Forekomsten av rusmiddelproblemer ses å være lavere blant personer med utviklingshemming sammenlignet med befolkningen for øvrig.

Dette betyr ikke at personer med utviklingshemming ikke kan utvikle rusmiddelproblem, eller at man ikke har risiko for å utvikle dette.

Ansatte som arbeider med personer med utviklingshemming må derfor kjenne til tegn på rusmiddelproblem, samt arbeide for å forebygge rusmiddelproblemer.

> For mer informasjon om dette, sjekk ut [eget felt om dette i veilederen](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming/habilitering-og-bistand-i-dagliglivet#kommunen-skal-arbeide-systematisk-for-a-forebygge-rusmiddelproblemer-hos-personer-med-utviklingshemming).

> Du kan også sjekke ut NAKUs temaside om [utviklingshemming og rus](https://naku.no/kunnskapsbanken/utviklingshemming-og-rus).

### Bruk av velferdsteknologi
https://skillaid-cdn.azureedge.net/media/image/ed617b87-ffe1-4a42-8453-85b206c97edb.jpg

Veilederen oppfordrer kommuner å ta i bruk velferdsteknologier og hjelpemidler, dersom disse kan bidra til å fremme mestring og økt selvstendighet hos brukere.

Slike hjelpemidler kan være digitale planleggingsverktøy, huskelister og påminnelser, språk- og kommunikasjonsverktøy, samt digital fjernovervåkning.

Aktuelle hjelpemidler bør følge bruker der dette er naturlig, og være tilgjengelig der brukeren oppholder seg i hverdagen.

> **Viktig**: Bruk av digital fjernovervåkning (inngripende varslingssystem), reguleres av bestemmelser i [kapittel 9 av helse- og omsorgstjenesteloven](https://lovdata.no/lov/2011-06-24-30/§9-2), og [kapittel 4 av pasient- og brukerrettighetsloven](https://lovdata.no/lov/1999-07-02-63/§4-6a).

> For oversikt over ulike hjelpemidler, sjekk ut [NAVs hjelpemiddeloversikt](https://finnhjelpemiddel.nav.no/).

### Mestring av personlig økonomi
https://skillaid-cdn.azureedge.net/media/image/89132519-a238-4bf4-ac3b-4d9e55f94f6f.jpg

Personer med utviklingshemming skal få nødvendig bistand til å kunne mestre egen økonomi, gitt at man ikke har verge som bistår bruker på dette området.

Nødvendig bistand kan for eksempel være å veilede brukere og gi de støtte ved økonomiske valg i hverdagen, samt hjelpe de oppbevare penger på en trygg måte.

> **Viktig:** Som ansatt er det viktig å melde fra til leder dersom man mistenker at brukere utsettes for økonomiske overgrep.

> **Tips:** Ved samtaler om økonomi og håndtering av penger i hverdagen, kan nettsiden [Penger og meg](https://pengerogmeg.no/) med fordel brukes **sammen med bruker**.

## Helseoppfølging
[//]: # ({
  "description": null,
  "required": true,
  "locked": false
})

### Årlig helsekontroll
https://skillaid-cdn.azureedge.net/media/image/99d6fcd0-1af8-4c84-aded-3eabea695145.jpg

Personer med utviklingshemming kan ha en rekke ulike og komplekse helseutfordringer, og kan derfor trenge jevnlig oppfølging av fastlege.

**For personer med utviklingshemming anbefales årlige helsekontroller hos fastlege, og oftere ved behov**.

Kommunen skal sikre innbyggerne sine nødvendige fastlegetjenester, og skal derfor tilrettelegge slik at brukeren  følges opp etter denne anbefalingen.

Kommunen skal også sikre at brukere forberedes i forkant av legebesøk og medisinske behandlinger, samt mottar nødvendig oppfølging i etterkant av dette.

> **Viktig:** Ved legebesøk må personer med reduserte språkevner ledsages av noen som kjenner personens kommunikasjonsform godt nok til at de kan fungere som både **tolk** og **informant** underveis.

### Oppfølging av helsetilstand
https://skillaid-cdn.azureedge.net/media/image/7aeae6c0-ddb2-48df-9d90-196a757ef62f.jpg

Personer med utviklingshemming kan ha utfordringer med å forstå og kommunisere egne helseplager, og kan derfor vise tegn på sykdom og ubehag ulikt fra andre.

Ansatte som arbeider med personer med utviklingshemming må kjenne til alternative uttrykk for smerter og ubehag, samt være observante på atferdsendringer.

Ansatte må også kjenne til fysiologiske tegn på smerter og sykdom, slik som forhøyet blodtrykk, feber, slapphet, nedsatt matlyst, samt mindre/økt søvn.

> **OBS!** Ved mistanke om sykdom/smerter bør dette diskuteres med helsefaglært personell ved arbeidsplassen, hvor behov for å involvere fastlege må vurderes.

> Tegn på psykiske plager og lidelser, samt hvordan forstå utfordrende atferd, beskrives i separat SkillAid-modul kalt **Psykisk helse og utviklingshemming**.

### Bistand i legemiddelhåndtering
https://skillaid-cdn.azureedge.net/media/image/510157ad-028e-4065-ae5d-a984a5d5992f.jpg

Personer med utviklingshemming skal få nødvendig støtte og bistand til å følge egen medisineringsplan.

Dette kan bestå av å veilede bruker til å ta medisin selv og til rett tid, da for eks. via påminning eller utlevering av medisiner ved planlagt medisineringstid.

Helsepersonell bør være behjelpelige med å bestille og oppbevare medikamenter for brukere, og evt. klargjøre dosetter/medisindispensere der dette er nødvendig.

> **Viktig:** Kun ansatte som er helsefaglig kvalifisert, eller som har bestått medikamentopplæring på arbeidsplassen, kan dele ut medisiner til brukere.

### Munn- og tannhelse
https://skillaid-cdn.azureedge.net/media/image/5619c1de-0154-49a1-b20d-321380dd3284.jpg

Personer med utviklingshemming er en prioritert gruppe for tannhelsehjelp, jfr. [§1-3 av tannhelsetjenesteloven](https://lovdata.no/lov/1983-06-03-54/§1-3), og tilbys derfor gratis  tannhelsehjelp ut livet.

Ansatte som arbeider med personer med utviklingshemming skal sørge for å tilby/påminne om daglige munn- og tannstell, helst både på morgen og kveld.

**Dersom bruker har spesifikke prosedyrer tilknyttet munn- og tannstell skal dette følges av alle ansatte**.

Ansatte skal også observere etter tegn på munn- og tannhelseplager, og sørge for at brukere kommer i kontakt med tannlege ved behov for tannhelsekontroll.

> **Viktig:** Plutselig vegring og motstand mot tannstell kan være tegn på at personen opplever smerter i tannkjøtt/munnhulen, og kan i verste fall være et mulig tegn på overgrep.

### Lindring og omsorg i livets sluttfase
https://skillaid-cdn.azureedge.net/media/image/bdd286f2-1d77-422e-9cf7-b85c2c26e892.jpg

Personer med utviklingshemming har likt alle andre rett til helhetlige lindrende behandling i livets sluttfase, og en verdig død.

For å sikre dette bør det utarbeides en [palliativ plan](https://www.helse-mr.no/fag-og-forsking/samhandling/palliativ-plan/).

Ansatte som arbeider med personer med utviklingshemming i livets sluttfase må ha tilstrekkelig kompetanse om lindrende behandling, omsorg og symptomlindring.

Dersom personen ønsker det, og dette er forsvarlig, bør det tilrettelegges for hjemmedød. Etter dødsfallet bør de etterlatte tilbys støtte i sorgen.

> **OBS!** Ansatte skal også gis rom for å sørge etter dødsfallet, men dette skal **ikke** involvere personens etterlatte.

> **Viktig:** Ved arbeid med palliasjon til barn og unge følges nasjonal faglig retningslinje [Palliasjon til barn og unge](https://www.helsedirektoratet.no/retningslinjer/palliasjon-til-barn-og-unge).

## Dokumentasjon
[//]: # ({
  "description": null,
  "required": true,
  "locked": false
})

### Dokumentasjon av helse- og omsorgstjenester
https://skillaid-cdn.azureedge.net/media/image/083bd3d1-15bd-4f98-af15-35b4bdc0b291.png

Ansatte som yter helse- og omsorgstjenester til personer med utviklingshemming,  har plikt til å dokumentere relevant og nødvendig informasjon om brukere.

Dokumentasjon skal føres i brukerens journal, og skal sikre ansatte rundt brukerne tilgang til informasjonen som er nødvendig for å kunne yte [forsvarlige tjenester](https://lovdata.no/lov/2011-06-24-30/§4-1).

Vær oppmerksom på at bruker (og evt. nærmeste pårørende) har rett til innsyn i brukers journal (gitt godkjent forespørsel), jfr. [Pasient- og brukerrettighetsloven §5-1](https://lovdata.no/lov/1999-07-02-63/§5-1).

### Taushetsplikt
https://skillaid-cdn.azureedge.net/media/image/cf5e0f10-faba-42de-84dc-21eaede7f547.jpg

Som ansatt i helse- og omsorgstjenesten har du taushetsplikt.

Som ansatt er du nødt å kjenne til regler for taushetsplikt, og unntak fra denne.

Dette lærer du mer om i læringsmodulen **Samarbeid med pårørende og verge** i SkillAid.

## Avslutning
[//]: # ({
  "description": null,
  "required": true,
  "locked": false
})

### Avslutning
https://skillaid-cdn.azureedge.net/media/image/8f378092-bbf0-4c21-b91e-41551214ccde.jpg

I denne læringsmodulen har du blitt introdusert for de viktigste temaene du bør kjenne til i den nasjonale veilederen **Gode helse- og omsorgstjenester til personer med utviklingshemming**.

> Du har nå fullført denne læringsmodulen. Trykk **Tilbake til oversikt** for å avslutte.

