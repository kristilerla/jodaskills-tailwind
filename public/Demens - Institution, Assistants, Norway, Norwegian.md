# Demens

[//]: # ({
  "description": "Mange eldre rammes av demens. Her vil du lære mer om de ulike demensdiagnosene og hvordan du kan bidra til å lette og trygge den daglige tilværelsen for personer med demens.",
  "image": "https://skillaidmedia.blob.core.windows.net/media/image/b9011340-8505-4bb5-a810-5b622e8858d9.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Diseases and interventions",
  "contentAssociation": null,
  "contentDeveloper": null,
  "contentAnchoring": null,
  "bibliography": null,
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Institution"
})

## Hva er demens?
[//]: # ({
  "description": null,
  "required": true,
  "locked": false
})

### Demens
https://skillaid-cdn.azureedge.net/media/image/8c5c676b-1304-4e11-9d47-e8403cbcf034.jpg

Demens er en fellesbetegnelse på ulike sykdomstilstander som fører til død av hjerneceller. Alzheimer regnes som den vanligste demenssykdommen.

Demens er en sykdom som utvikler seg over tid, hvor pasientens funksjonsnivå svekkes gradvis. 

**Tap av hukommelse er som oftest det første kjennetegnet på demens.**

Utfordringene pasientene opplever kommer an på hvilke områder i hjernen som blir rammet. I de siste fasene av sykdommen rammes hele hjernen og fører til at pasienten dør.

### Kjennetegn
https://skillaid-cdn.azureedge.net/media/image/5c109958-d1c0-447d-84e5-8792c3f40776.jpg

* **Dårlig hukommelse:** Pasienten kan glemme hva han sa for få sekunder siden, eller slutte å kjenne igjen familie og venner. Minner fra barndommen er ofte klarere enn minner fra nyere tid eller dagen i går.
* **Problemer med å finne riktig ord:** Pasienten kan ha vanskelig med å huske hva en gjenstand heter.
* **Problemer med å forstå betydningen av ord:** Kjente ord gir ingen mening.
* **Problemer med å bevege seg:** Personer med demens kan etter hvert få vanskeligheter med å gå normalt.

### Hvordan påvirker demens pasienten?
https://skillaid-cdn.azureedge.net/media/image/c41053f6-00a8-4f63-9516-bc637985759a.jpg

* **Personlighetsendring:** En del personer med demens endrer personlighetstrekk. Humor, medfølelse og temperament kan forandre seg.
* **Depresjon:** Mange som får demens blir deprimerte og foretrekker å holde seg for seg selv. Det kan skyldes at de ikke forstår det som blir sagt, eller ikke klarer å uttrykke seg.
* **Angst og aggresjon:** Å ikke forstå verden rundt seg er vanskelig og kan oppleves skremmende. Det er ikke uvanlig at pasienter som er rammet av demens blir redde og reagerer med sinne og aggresjon i en del situasjoner.

Det er også ofte mye skam knyttet til tidlige faser av sykdommen.

## Hva kan vi gjøre?
[//]: # ({
  "description": null,
  "required": true,
  "locked": false
})

### Skap trygghet
https://skillaid-cdn.azureedge.net/media/image/69ce323d-ac35-4576-af48-b51b92bd1910.jpg

**Fortell hvem du er** selv om du kjenner personen godt. Det er stor sannsynlighet for at han ikke vet hvem du er.

**Vær rolig og tålmodig** og gi pasienten tid til å bli trygg i situasjonen.

**Vis forståelse og anerkjennelse**. Gi ros og vis at du aksepterer den andres følelser. Det kan gi personen en opplevelse av å bli forstått og dermed skape trygghet i situasjonen.

Det kan virke beroligende når pasienten ikke skjønner hva de skal gjøre eller hvordan de gjør det.

### Når du skal informere
https://skillaid-cdn.azureedge.net/media/image/daf085c3-d6b1-47e7-a999-8544f04d4040.jpg

**Ikke gi masse informasjon på en gang**. Fortell en ting i gangen og la pasienten få tid til å forstå eller godta det du forteller.

**Gjenta beskjeder flere ganger**. Det kan hende du må gjenta det du har sagt flere ganger.

**Vis med bevegelser hva personen skal gjøre**. Forklar hvordan enkle oppgaver utføres samtidig som du later som du gjør det samme selv.

### Sang og musikk
https://skillaid-cdn.azureedge.net/media/image/71f850a1-b6f8-4868-8ce5-b864ffea6174.jpg

For noen kan sang og musikk ha en beroligende virkning. Det kan også hjelpe deg å oppnå kontakt med pasienten.

Gamle sanger og melodier de kjenner fra tidligere gir gjerne ekstra glede.

### Minner
https://skillaid-cdn.azureedge.net/media/image/95adfd3d-69b4-4dc2-b7c3-104940f30669.jpg

Mange med demens kan ha glede av gamle minner. Det kan være fotografier eller historier fra deres fortid.

Å se på bilder sammen og snakke om noe du kjenner til fra personens liv kan gi en god samtale eller åpne for en opplevelse av fellesskap.

### Vær i øyeblikket
https://skillaid-cdn.azureedge.net/media/image/8ab162cd-a920-409b-b229-d6cf52dd3913.jpg

En person med demens vil etter hvert ikke ha noe forhold til hverken fortid eller fremtid.

Hvis du klarer å være til stede, og dele pasientens virkelighet her og nå, kan det gi gode stunder og verdifulle øyeblikk for dere begge.

**Det er kun her og nå som er virkelig for dem**.

## Case
[//]: # ({
  "description": null,
  "required": true,
  "locked": false
})

### Håndarbeid
https://skillaid-cdn.azureedge.net/media/image/21279d73-d374-40af-90c2-934c127063c7.jpg

Det er formiddag og aktivitøren har tatt med seg flere av beboerne på arbeidsstua. I korridoren, like ved trappa, sitter Olga og Grete i hver sin stol.

Olga sitter tilbakelent i stolen, med håndvesken på fanget, Grete sitter på kanten av sete på stolen sin og holder fast i håndtakene på rullatoren. Det kan se ut som de venter på noe.

Begge har demens.

Olga kikker ut i lufta, mens Grete snakker uavbrutt.

Kari skal ta de eldre med til arbeidsstua.

Det er et mål at beboerne som er i stand til det skal aktiviseres i løpet av dagen, slik at de ikke bare blir sittende passive.

**Aktivitet er viktig for å holde kroppen i gang. Det er også viktig for at beboerne får noe å tenk på, og noen å snakke med. Hvis de blir sittende å småsove hele dagen kan de også få problemer med å sove på kveldene**.

Kari stanser ved de to damene.

**”Hei damer!” sier hun muntert. ”Nå skal dere få bli med på arbeidsstua. Else har gjort i stand for litt håndarbeid der inne”**.

**”Håndarbeid?” sier Grete, ”nei, det driver jeg ikke med om jeg ikke må! Moren min maser ustanselig om at jeg må stoppe og strikke. Huff!”**.

**”Nei, men du skal da slippe å stoppe noe nå!” sier Kari. ”Dette er bare aktiviteter dere kan gjøre for å få det litt hyggelig. Så slipper dere å sitte her i korridoren hele formiddagen”**.

Hun har satt seg på huk foran damene, og ser oppmuntrende på dem.

Olga som har virket helt fjern i blikket ser plutselig på Kari, både overrasket og litt irritert, og sier:

**”Vi har det jo så hyggelig her! Det er jo ikke ofte vi har tid til å sitte ned og slå av en prat sånn som nå”**.

Kari blir overrasket over Olgas reaksjon. Hun trodde ikke at Olga og Grete snakket med hverandre i det hele tatt.

Olga har henvendt seg til Grete nå, og begge humrer godt over noe som ble sagt.

Kari skjønner at samtalen er usammenhengende og det varierer hvor mye de følger med på hva den andre sier. Det er allikevel tydelig at de har glede av hverandres selskap.

### Refleksjonsrom
https://skillaidmedia.blob.core.windows.net/media/image/7089fb9b-14a9-4dff-b03e-a493b7755b5c.png

**Hva skal Kari gjøre?**

Er det best å la Olga og Grete få bli der de er, eller skal hun prøve å få dem med til arbeidsstua?

### Syng med
https://skillaid-cdn.azureedge.net/media/image/b5f60924-d652-4ff9-89ef-328723b3b37c.jpg

**Kari vet at personer med demens ikke nødvendigvis forstår hva en sier**.

Begge damene pleier å kose seg på arbeidsstua, men hvis hun forteller dem at de skal dit kan de protestere høylytt. Grunnen til det er at de ikke forstår hva det vil si å være på arbeidsstua før de faktisk er der.

For å unngå protester sier ikke Kari noe om hva de skal. Hun begynner i stedet å synge ”Vi vandrer med freidig mot”.

Olga synger lavt med, mens hun nikker med hodet. Grete ser på Kari og smiler.

Når Kari hjelper dem opp av stolene er begge damene blide og synger med. Kari går arm i arm med Olga nedover korridoren, og legger en hånd på ryggen til Grete, som går med rullator.

De synger sammen alle tre.

Når de går forbi vinduene i enden av korridoren peker Kari ut og kommenter det fine været. De svinger inn på arbeidsstua, og først da sier Kari ”nei se her var det mye fint!”

Aktivitøren kommer bort til dem og gir Olga og Grete et garnnøste hver.

**Hun sier ”har dere kjent maken til mykt garn!”**

