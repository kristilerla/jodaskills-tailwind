# NEWS

[//]: # ({
  "description": "Tidlig oppdagelse av endringer i noens helsetilstand er viktig for god behandling og overlevelse. Her lærer du hvordan du kan bruke og forstå skåringsverktøyet NEWS, og hvem du skal varsle når.",
  "image": "https://skillaidmedia.blob.core.windows.net/media/image/6af60d92-1c69-45d8-9f91-71db987c4c87.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Observation and documentation",
  "contentAssociation": null,
  "contentDeveloper": null,
  "contentAnchoring": null,
  "bibliography": "[Oslo universitetssykehus (u.d.).  National Early Warning Score II (NEWS II). eHåndbok. Hentet desember 2021.](https://ehandboken.ous-hf.no/document/78636)",
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Institution"
})

## Hva er NEWS
[//]: # ({
  "description": null,
  "required": true,
  "locked": false
})

### Skåringsverktøy
https://skillaid-cdn.azureedge.net/media/image/f4075347-b7ba-4a14-af70-279091fa6df9.jpg

**NEWS** står for **National Early Warning Score** og er et skåringsverktøy utviklet for å kunne oppdage endringer i helsetilstand på et tidlig stadie. 

Verdiene fra de utvalgte målingene i NEWS respresenterer alle en poengsum som til slutt legges sammen.

Totalsummen av NEWS-målingen klargjør hva som bør gjøres, hvor ofte målinger bør utføres og hvem som bør varsles når.

### Tidlig oppdagelse av sykdom
https://skillaid-cdn.azureedge.net/media/image/b457b0b8-3e82-47fa-8197-7b3a319c9089.jpg

Tidlig oppdagelse av endring i helsetilstand er viktig, og har i flere situasjoner vist seg å være helt avgjørende for helseutfall.

Tidlig oppdagelse gir helsepersonell muligheten til å forebygge og behandle på en helt annen måte enn om situasjonen får tid til å forverres ytterligere.

Det er dette som gjør NEWS til et viktig verktøy som bør brukes aktivt, uansett om man jobber på sykehus eller på sykehjem.

### Målinger
https://skillaid-cdn.azureedge.net/media/image/6d49d881-4203-4946-b23e-2221ef88c581.jpg

NEWS består av følgende målinger:
* Respirasjonsfrekvens (pustefrekvens)
* Oksygensaturasjon (oksygenprosent)
* Systolisk blodtrykk (overtrykk ved blodtrykksmåling)
* Hjertefrekvens (puls)
* Bevissthetsnivå
* Temperatur

I tillegg gis det poeng for hvorvidt pasienten får tilførsel av oksygen eller ikke.

## Målinger og verdier
[//]: # ({
  "description": null,
  "required": true,
  "locked": false
})

### Respirasjonsfrekvens
https://skillaid-cdn.azureedge.net/media/image/840a03df-ec95-480d-b64f-275f4c1c61cf.jpg

Respirasjonsfrekvens brukes for å beskrive antall pust per minutt. Frekvens mellom 12 til 20 gir 0 NEWS-poeng.

Respirasjonsfrekvens gir følgende NEWS-score:
* 9 til 11 gir 1 poeng
* 21 til 24 gir 2 poeng
* Respirasjonsfrekvens på eller under 8/ eller over 25 gir 3 poeng

### Oksygensaturasjon
https://skillaid-cdn.azureedge.net/media/image/85970b46-df33-4f7a-a959-8a383a02f93c.jpg

Oksygensaturasjon (saturasjon) på eller over 96 %, og uten tilførsel av oksygen gir 0 NEWS-poeng.

Poengfordeling ved NEWS:
* Saturasjon på 94-95% gir 1 poeng
* Saturasjon på 92-93 % gir 2 poeng
* Saturasjon på eller under 91 % gir 3 poeng

**Disse poengene gjelder kun for pasienter som fra før ikke har kjent lungeproblematikk eller opphopning av CO2**.

### Oksygentilførsel
https://skillaid-cdn.azureedge.net/media/image/8b6c1ebb-87b2-4323-95c5-9da63acf47ad.jpg

Tilførsel av oksygen gir automatisk 2 NEWS-poeng.

**Dette gjelder kun for pasienter uten kjent lungeproblematikk eller opphopning av CO2**.

### Ved kjent lungesykdom
https://skillaid-cdn.azureedge.net/media/image/d9675320-2739-42a0-9592-c04c77a2ab68.jpg

Følgende poengfordeling gjelder kun etter avtale med lege for pasienter som har kjent lungeproblematikk eller opphoping av CO2.

NEWS-score **uten tilførsel** av oksygen:
* Saturasjon mellom 88 og 92 % gir 0 poeng
* Saturasjon mellom 86 og 87 % gir 1 poeng
* Saturasjon mellom 84 og 85 % gir 2 poeng
* Saturasjon på eller under 83 % gir 3 poeng

NEWS-score **ved tilførse**l av oksygen:
* Saturasjon på 93% gir 0 poeng
* Saturasjon mellom 93% og 94% gir 1 poeng
* Saturasjon mellom 95% og 96% gir 2 poeng
* Saturasjon på 97% eller høyere gir 3 poeng

### Systolisk blodtrykk
https://skillaid-cdn.azureedge.net/media/image/2e020abf-5526-4c09-b39f-33d305fc3c8d.jpg

Systolisk blodtrykk refererer til overtrykket ved blodtrykksmåling. Verdi mellom 111 og 219 gir 0 NEWS-poeng.

Følgende verdier på overtrykk gir følgende NEWS-score:
* Mellom 101 og 110 gir 1 poeng
* Mellom 91 og 100 gir 2 poeng
* På eller under 90 gir 3 poeng
* På eller over 220  gir 3 poeng

### Hjertefrekvens
https://skillaid-cdn.azureedge.net/media/image/bf939f17-faef-40c9-b04b-11c5cf2204d4.jpg

Hjertefrekvens beskriver antall hjerteslag per minutt. Frekvens mellom 51 og 90 gir 0 NEWS-poeng.

Hjertefrekvens gir følgende NEWS-score:
* Mellom 91 og 110 gir 1 poeng
* Mellom 41 og 50 gir 1 poeng
* Mellom 111-130 gir 2 poeng
* Hjertefrekvens på eller over 131 gir 3 poeng
* Hjertefrekvens på eller mindre enn 40 gir 3 poeng

### Bevissthetsnivå
https://skillaid-cdn.azureedge.net/media/image/45f9050a-540b-4788-ba97-96960d91a9d9.jpg

Dersom en pasient er helt våken, orientert og oppfører seg som normalt gis en NEWS-score på 0 poeng. 

NEWS vurderer bevissthetsnivå opp mot nyoppståtte endringer. 

**Nyoppstått forvirring, manglende evne til å orientere seg eller endret oppførsel skal gi en score på 3 i NEWS**.

### Temperatur
https://skillaid-cdn.azureedge.net/media/image/20ac1bdf-9b9d-4e8c-be46-a8d48d28f549.jpg

Mål temperatur ut fra praksis og tilgjengelig utstyr på avdeling. Øretemperatur kan brukes dersom ingen andre alternativer er mulig.

Vær obs på hygiene. Bruk beskyttelsestrekk ved temperaturmåling, og ikke bytt på området hvor temperatur måles.

NEWS- score:
* 36,1 til 38,0 gir 0 poeng
* 38,2 til 39,0 grader og 35,1 til 36,0 grader gir 1 poeng
* 39,1 grader eller høyere gir 2 poeng
* 35 grader eller mindre gir 3 poeng

## Poengsum og tiltak
[//]: # ({
  "description": null,
  "required": true,
  "locked": false
})

### 0 poeng
https://skillaid-cdn.azureedge.net/media/image/1124f247-5b32-42ed-9b1a-eb80c2b3a45b.jpg

Ved 0 poeng skal NEWS-måling etter rutine fortsettes og gjennomføres hver tolvte time (morgen og kveld). 

### Totalt 1 til 4 poeng
https://skillaid-cdn.azureedge.net/media/image/9a1227b2-505d-48bf-b86d-c764184dcc4f.jpg

Ved en NEWS-måling på totalt 1 til 4 poeng skal NEWS vurderes minimum hver fjerde til sjette time.

Ansvarlig sykepleier skal informeres slik at de kan vurdere hyppigheten av videre NEWS-målinger samt om tiltak skal igangsettes.

### 3 poeng i en kategori
https://skillaid-cdn.azureedge.net/media/image/6e416780-a793-4576-871a-ab43c7868008.jpg

Ved en NEWS-måling på 3 poeng i en og samme kategori skal NEWS økes til minimum en gang i timen.

Videre **må** følgende skje:
* Ansvarlig sykepleier skal øyeblikkelig varsle ansvarlig lege
* Øyeblikkelig tilsyn av erfaren lege
* Pasient må kobles opp til kontinuerlig målingsapparat
* Risiko for blodforgiftning må vurderes

### Totalt 5 til 6 poeng
https://skillaid-cdn.azureedge.net/media/image/77696c38-ebda-40c7-8abd-cacab16c0706.jpg

Ved NEWS-måling på totalt 5 til 6 poeng økes NEWS til minimum en gang i timen.

Videre **må** følgende skje:
* Ansvarlig sykepleier varsler øyeblikkelig ansvarlig lege
* Øyeblikkelig tilsyn av erfaren lege
* Pasient kobles opp til kontinuerlig måling
* Vurder risiko for blodforgiftning (sepsis)

### Totalt 7 poeng eller mer
https://skillaid-cdn.azureedge.net/media/image/cdddcc85-fce7-4441-84c9-5125cdefe887.jpg

Dersom NEWS-måling gir 7 poeng eller høyere må pasient kobles opp for kontinuelig observasjon av vitale målinger.

Vitale målinger regnes som alle målingene man gjør under en NEWS-måling.

**Dersom pasienten fortsatt på dette stadiet befinner seg på sykehjem, opprett/fortsett dialog med ansvarlig lege for å organisere innleggelse på sykehus og ring 113!**

Ansvarlig sykepleier skal også gjøre en vurdering av risiko for blodforgiftning (sepsis).


