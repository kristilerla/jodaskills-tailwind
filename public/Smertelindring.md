# Smertelindring

[//]: # ({
  "description": "Smerte kan påvirke vår livskvalitet og evne til å fungere i egen hverdag negativt. Som helsearbeider trenger du god kunnskap og forståelse for hvordan man lindrer ulike typer smerter. Dette lærer du mer om her.",
  "image": "https://skillaidmedia.blob.core.windows.net/media/image/125d474c-9bec-4f6e-a61c-d7ffa235d6dd.jpg",
  "contentOwner": "Open Course",
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "At the end of life,Diseases and interventions",
  "contentAssociation": null,
  "contentDeveloper": null,
  "contentAnchoring": null,
  "bibliography": "[Felleskatalogen (2022). Smerter. Hentet september 2022.](https://www.felleskatalogen.no/medisin/sykdom/smerter), [Hernæs, N. (2020). Smerte er definert på nytt. Sykepleien. Hentet september 2022.](https://sykepleien.no/2020/08/smerte-er-definert-pa-nytt), [Malt, U. (2022). VAS. Store norske leksikon. Hentet september 2022.](https://sml.snl.no/VAS), [Mæhre, E. (2020). WHOs smertetrapp. Store norske leksikon. Hentet september 2022.](https://sml.snl.no/WHOs_smertetrapp), [Oslo universitetssykehus (u.d.). ESAS skjema med kroppskart oppdatert. Hentet september 2022.](https://oslo-universitetssykehus.no/seksjon/kompetansesenter-for-lindrende-behandling-helseregion-sor-ost-kslb/Documents/ESAS%20skjema%20med%20kroppskart%20oppdatert.pdf), [Roald, B. (2021). idiopatisk. Store norske leksikon. Hentet september 2022.](https://sml.snl.no/idiopatisk), [Schjøtt, J. & Slapø, G., D. (2013). Medikamentell behandling av nevropatisk smerte. Tidskriftet- Den norske legeforening. Hentet september 2022.](https://tidsskriftet.no/2013/05/legemidler-i-praksis/medikamentell-behandling-av-nevropatisk-smerte)",
  "targetUser": "Assistants",
  "market": "Norway",
  "learningOutcomes": null,
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Everywhere"
})

## Introduksjon til tema
[//]: # ({
  "description": null,
  "required": true,
  "locked": false
})

### Definisjon
![](https://skillaid-cdn.azureedge.net/media/image/03b5c8e9-2ef0-4f82-9627-68eac7faccc4.jpg)

Smerter beskrives som en opplevelse av ubehag knyttet til aktuell eller potensiell vevsskade, eller opplevelse av dette.

Smerte kan derfor fungere som et symptom på skader og sykdommer i kroppen.

### Subjektiv opplevelse
![](https://skillaid-cdn.azureedge.net/media/image/b8b2cdd0-d90c-4415-b01b-bc54fcf66014.jpg)

Smerter er både subjektive og personlige.

Dette betyr at det er kun personen selv som opplever smerten som kan vite hvordan denne kjennes.

Det kan derfor være vanskelig for helsearbeidere å vite hvordan pasienter og brukere faktisk opplever egen smerte, kun ved å observere vedkommende.

### Smertelindring
![](https://skillaid-cdn.azureedge.net/media/image/66685cf8-b108-4ac3-88b4-3c8a6fb737f5.jpg)

Ubehandlet smerte fører bare til mer smerte.

Som enkeltfaktor er smerte nært knyttet til hvor god livskvalitet man opplever, samt hvor godt man fungerer i hverdagen.

God kunnskap og forståelse for hvordan man lindrer ulike typer smerter er derfor å anse som en verdifull og nødvendig kompetanse når man arbeider med smertepåvirkede mennesker.

### Innhold i SkillAid
![](https://skillaidmedia.blob.core.windows.net/media/image/78be0327-f597-448d-93d7-3f53c44f55de.jpg)

I dette innholdet vil du lære mer om:
* Ulike former for smerte
* Vanlige og mer diffuse uttrykk for smerte
* Ulike vurderingsverktøy ved smertevurdering
* Vanlig medikamentell behandling av smerte
* Tips og råd

## Ulike typer smerte
[//]: # ({
  "description": null,
  "required": true,
  "locked": false
})

### Hovedkategorier
![](https://skillaid-cdn.azureedge.net/media/image/465b7423-fb03-445f-9b08-81a76d78162c.jpg)

Smerter deles vanligvis inn i hovedkategoriene **psykisk og fysisk smerte**, samt **akutte og kroniske smerter**.

Fysiske og psykiske smerter kan opptre både alene eller på samme tid avhengig av utløsende årsaker og påvirkningsfaktorer.

### Smertetyper
![](https://skillaid-cdn.azureedge.net/media/image/51ea68b3-cb96-4a60-ae4b-ae919042578c.jpg)

Smerter deles videre inn i fire ulike typer:
* **Nociceptiv** smerte
* **Nevropatisk** smerte
* **Psykogen** smerte
* **Idiopatisk** smerte

### Nociceptiv smerte
![](https://skillaid-cdn.azureedge.net/media/image/8c68f9c5-4d7d-45ac-ae0f-3c6633da81a5.jpg)

**Nociceptiv smerte** er en form for fysisk smerteopplevelse og er ofte **skarp, verkende eller bankende** i uttrykk.

Når hjernen får beskjed om skade via nervesystemet, begynner den å igangsette skademinimerende tiltak.

Disse opplever vi som smerter som gjør at vi automatisk trekker oss unna det vi opplever som årsaken til skaden, som for eksempel flammer.

### Nevropatisk smerte
![](https://skillaid-cdn.azureedge.net/media/image/1477af34-d619-4a44-9963-b7936bc064c3.jpg)

Smerter forårsaket av skader eller sykdommer i nervesystemet kalles for **nevropatiske smerter**.

Slike smerter kan variere mye i uttrykk og varighet, alt etter skadetype og beliggenhet. 

Nervesmerter kjennetegnes av brennende, stikkende, lynende, murrende eller kriblende smerter; etterfulgt av nedsatt eller økt sensitivitet for varme, kulde eller berøring.

### Psykogen smerte
![](https://skillaid-cdn.azureedge.net/media/image/0c28678c-297a-4e8d-942b-f4215f462343.jpg)

Psyken påvirker kroppen vår i både positiv og negativ retning, og motsatt.

Dette gjør det mulig å kjenne fysiske smerter uten oppstått vevsskade, samt oppleve psykisk ubehag tilknyttet fysisk skade.

Smerter forårsaket av psykiske årsaker kalles **psykogene smerter**, og kan være kompliserte og vanskelig å behandle da det kan ta tid før man finner riktig årsak til smertene.

### Idiopatisk smerte
![](https://skillaid-cdn.azureedge.net/media/image/e0920c73-c0b2-4245-a039-6e0403f08fe2.jpg)

I enkelte tilfeller kan hjernen feiltolke signaler fra nervesystemet.

Dette er vanlig ved fantomsmerter der hjernen feiltolker signaler om smerter i amputert område grunnet kroppslig minne.

I tilfeller hvor man ikke klarer å finne årsaken til smertene, defineres dette som **idiopatiske smerter**.

Idiopati betyr «uten kjent årsak».

### Smertens varighet
![](https://skillaid-cdn.azureedge.net/media/image/0d18002a-46df-427c-bbe4-8927f14dab79.jpg)

Begrepene **akutt** og **kronisk** sier noe om hvor lenge noe har vart. 

**Akutte smerter** beskriver smerter som oppstår ved opplevd skade, og som avtar og forsvinner i takt med reparasjon av opprinnelig årsak. 

**Kroniske smerter** beskriver smerter som varer i over tre til seks måneder, til tross for heling av opprinnelige årsak. Slike smerter kan være langvarige, og kan i verste fall vare livet ut.

## Fysiske kjennetegn
[//]: # ({
  "description": null,
  "required": true,
  "locked": false
})

### Individuelle forskjeller
![](https://skillaid-cdn.azureedge.net/media/image/642b572e-5402-4630-a762-75624293125c.jpg)

Alle opplever og reagerer på smerte på hver sin måte.

Vurdering av tiltak mot smerter må ta utgangspunkt i brukerens tidligere erfaringer med smerte.

Gode smertevurderinger forutsetter også kunnskap om både generelle og diffuse smertetegn.

Slik tilnærming vil gjøre det enklere å tilpasse tiltak mer nøyaktig etter brukerens faktiske behov for smertelindring.

### Terskel og toleranse
![](https://skillaid-cdn.azureedge.net/media/image/6096dbcf-9de6-4da5-8b44-82c11d6bf4b9.jpg)

Hvordan man reagerer og blir påvirket av smerter beskrives ofte gjennom bruk av begrepene smerteterskel og smertetoleranse:
* **Smerteterskel** brukes for å beskrive hvor mye som skal til før man opplever noe som smertefullt.
* **Smertetoleranse** brukes for å beskrive hvor mye smerter man tåler før dette oppleves som uutholdelig.

### Smertetegn
![](https://skillaidmedia.blob.core.windows.net/media/image/f540526a-00ef-49dc-9753-6bbe29f16f28.jpg)

Hvor godt man kan observere og forstå hverandres uttrykk for smerter avhenger av hver enkelts evne til å formidle kroppslige opplevelser til andre.

Mange brukere sliter nettopp med dette og kan derfor uttrykke smerter på mer diffuse og maskerte måter.

Man må derfor kjenne til både de typiske og utypiske tegnene på smerte, skal man kunne imøtekomme brukerens faktiske behov for smertelindring.

### Typiske tegn
![](https://skillaid-cdn.azureedge.net/media/image/fc57c04c-6dce-49a9-9fe9-8aef86e89f39.jpg)

Typiske tegn på smerte kan for eksempel være:
* Skjærende grimaser
* Økt forsiktighet i kroppslige bevegelser
* Høylytte verbale uttrykk, som for eks. "Au" eller banning
* Gråt eller hulking
* Personen holder seg på, eller legger ekstra trykk mot, et spesifikt område. For eksempel på kneet, armen, over magen eller tinningen.

Alt dette, alene eller samlet, kan være klare indikasjoner på middels eller sterk smerteopplevelse.

### Diffuse tegn
![](https://skillaid-cdn.azureedge.net/media/image/aed5fd94-df8f-47e3-9549-3bc7cef39870.jpg)

Følgende tegn kan også være en indikasjon på smerter eller ubehag:
* Økt irritasjon, frustrasjon, sinne eller nedsatt følelseskontroll
* Nedsatt konsentrasjonsevne, hukommelse og tilstedeværelse
* Kvalme
* Høy puls eller blodtrykk
* Blek eller rødlig hud, kombinert med økt svetting
* Økt slapphet eller utmattelse

## Vurderingsverktøy
[//]: # ({
  "description": null,
  "required": true,
  "locked": false
})

### VAS
![](https://skillaid-cdn.azureedge.net/media/image/512ff9ea-af8a-4fe4-a78b-857443d5bb48.jpg)

En av de vanligste måtene å utforske andres smerter er gjennom å bruke målemetoden **VAS**.

Denne metoden innebærer at man ber personen rangere egen smerte på en skala fra 1 til 10, hvor 1 betyr svært lite til ingen smerte og 10 verst tenkelig smerte.

Bruk av VAS både før og etter iverksatte tiltak, kan gi en indikasjon både på aktuelt smertenivå, samt opplevd effekt av smertelindrende tiltak.

### Svakheter med VAS
![](https://skillaid-cdn.azureedge.net/media/image/7a99dacf-8338-48bd-aed6-44bebe3f18d4.jpg)

Ved bruk av VAS er det viktig å kjenne til følgende svakheter ved metoden, og ta høyde for disse i den totale smertevurderingen:
* Den som spør og den som svarer kan ha ulike forståelse av skalaen, og kan derfor tolke parameterne ulikt.
* Metoden kan lett bli unøyaktig eller partisk da angitt VAS-tall er et uttrykk for subjektive opplevelser av smerte.
* Metoden kan lett manipuleres og misbrukes da man ikke kan kontrollere at angitt VAS faktisk er reell. Dette åpner for at enkelte kan bruke denne for å oppnå goder, som for eksempel sterkere og flere smertestillende medikamenter.

### ESAS
![](https://skillaidmedia.blob.core.windows.net/media/image/ae70c92d-368f-4619-acf8-b8850fbeb0bb.jpg)

Edmonton Symptom Assessment System **(ESAS)**, er en metode for å bedre vurdere og systematisere pasienten og brukeren sine symptomer.

Denne metoden ligner VAS, da man på samme måte rangerer egen opplevelse fra 1 til 10, men er ulik ved at ESAS dekker flere symptomer utover kun opplevd smerte.

Denne metoden brukes mye ved lindrende behandlingsforløp.

### Bruk av ESAS
![](https://skillaidmedia.blob.core.windows.net/media/image/ff2e8b31-89ab-494b-8ac2-597968a410a2.jpg)

ESAS er et nyttig verktøy å bruke for å skaffe seg et helhetlig inntrykk av brukeren sine symptomer.

ESAS kan også med fordel benyttes for å enklere strukturere informasjon ved eventuell rådføring med annet kvalifisert helsepersonell.

> For mer informasjon, sjekk ut læringsmodulen **ESAS** i SkillAid.

### Smertekart
![](https://skillaid-cdn.azureedge.net/media/image/30bafacb-6a5e-426b-be8e-2b601361b95c.jpg)

Ved oppgitt smerte på VAS- eller ESAS-vurdering, kan det være lurt å ta i bruk et smerteskjema. Smertekart og ESAS finner du ved å [trykke deg inn her.](https://oslo-universitetssykehus.no/seksjon/kompetansesenter-for-lindrende-behandling-helseregion-sor-ost-kslb/Documents/ESAS%20skjema%20med%20kroppskart%20oppdatert.pdf)

Slike skjema benyttes for å få et klarere bilde av hvor smertene ligger, hvilken type smerter man opplever, samt hvordan denne forekommer.

Skjemaet utfylles ved å markere oppgitte smerter på et kroppskart, etterfulgt at man krysser ut alternativene i tabellen som best reflekterer personens smerteopplevelse.

### FLACC
![](https://skillaid-cdn.azureedge.net/media/image/a5f4b0f4-b1f9-46f2-9201-5dc064400e5d.jpg)

Barn kan ofte ha ulike måter å uttrykke smerter på enn voksne, grunnet uferdig mental og språklig utvikling.

Dette gjør ofte smertevurderinger av barn mer komplisert, da barnet kan ha vansker med å tolke egne fysiske opplevelser nøyaktig og presist.

Skåringsverktøyet [FLACC](http://www.norskbarnesmerteforening.no/sites/norskbarnesmerteforening.no/files/smertevurderingsverkt%C3%B8y/Smertelinjal%20FLACC.pdf) er et godt hjelpemiddel for å tydeliggjøre og tolke smerteuttrykk hos barn, og bør med fordel benyttes ved arbeid med syke barn.

### Ansvar
![](https://skillaidmedia.blob.core.windows.net/media/image/47e4f6f4-64b5-4519-89aa-a20c9a180859.jpg)

All informasjon innhentet via vurderingsverktøy må videreformidles til kvalifisert helsepersonell med riktig vurderingskompetanse.

På avdelingen vil dette være sykepleiere, vernepleiere og helsefagarbeidere. De har ansvar for å formidle dette videre ved behov.

Dersom du er usikker rundt bruk eller tolkning av arbeidsplassens vurderingsverktøy må du si fra om dette. **Ikke utfør noe du ikke kan, eller er usikker på.**

## Medisinering
[//]: # ({
  "description": null,
  "required": true,
  "locked": false
})

### Kartlegging
![](https://skillaidmedia.blob.core.windows.net/media/image/76df3962-f7ad-411c-a894-b5822f6efd7f.jpg)

Før man går i gang med medisinske smertelindrende tiltak må man ha foretatt seg en kartlegging av brukerens smerter.

Denne skal aller helst være utført av sykepleier eller annet kvalifisert helsepersonell, eller direkte av behandlende lege.

Kartleggingen er essensiell for at legen skal kunne vurdere hvilke(n) smertestillende medikament(er) som best kan lindre brukerens oppgitte smertetype(r).

### Smertestillende
![](https://skillaidmedia.blob.core.windows.net/media/image/d3ddcf85-3485-4e38-a253-dfaa38d13fce.jpg)

Smertestillende medikamenter kalles på fagspråket for **analgetika** og deles inn i følgende kategorier:
* **Ikke-opioide analgetika:** Dette omtaler medisiner som Paracet, Ibux og lignende.
* **Opioide analgetika:** Dette omtaler medisiner og stoffer med morfinlignende virkning.

### NSAIDs
![](https://skillaidmedia.blob.core.windows.net/media/image/77a4a73e-2992-48a5-8702-32ff2bf6c8d3.jpg)

**NSAIDs** står for **ikke-steriode antiinflammatoriske midler**, og har ofte betennelsesdempende, smertelindrende og febernedsettende virkning, som blant annet bidrar til å dempe smerter og ubehag.

**Ibux** er et kjent NSAIDs. NSAIDs benyttes ofte ved behandling av smerter, da de er kjent for å gi rask virkning, men bør brukes bevisst og forsiktig.

Uforsiktig bruk av NSAIDs kan medføre økt risiko for en rekke uheldige og alvorlige bivirkninger, slik som magesår, mageblødninger og hjerteinfarkt, samt virke ugunstig på lever og nyrer.

### Avhengighet
![](https://skillaidmedia.blob.core.windows.net/media/image/8efd1433-04db-42f4-bd4b-a31a56197725.jpg)

Opioide smertestillende medikamenter kan være svært avhengighetsskapende.

Avhengighet fører ofte til at man utvikler plagsomme og sterke abstinenssymptomer ved uteblitt inntak, samt økt toleranse hvor man vil trenge større doser for å oppnå samme virkning som tidligere.

Morfin og lignende preparater regnes som A-preparater og håndteres derfor etter egne prosedyrer.

### Riktig dose
![](https://skillaidmedia.blob.core.windows.net/media/image/39507c8b-f788-40f3-84ca-d95fd26e3b00.jpg)

Innen smertebehandling er det viktig å finne rett medikament og rett dose for brukerens aktuelle behov.

For enkelte kan dette bety full smertelindring, mens det for andre kan bety tålelig reduksjon av smerter mot at man unngår plagsomme bivirkninger fra medisinene.

Hver enkelt persons behov for smertelindring vil kunne variere, og man bør derfor vurdere smerter og effekt av smertestillende medisiner hyppig og justere fortløpende.

### Smertetrapp
![](https://skillaidmedia.blob.core.windows.net/media/image/9a94fcc7-c4cc-4650-afb3-f097303c535f.jpg)

Ved oppstart av smertelindrende behandling skal leger ta utgangspunkt i dosering og valg av medikamenter oppgitt i smertetrappen.

Smertetrappen består av tre trinn, og viser hvilke smertestillende medikamenter man bør starte med, etterfulgt av hva som kan vurderes dersom gjeldene medikamenter og doser ikke medfører tilstrekkelig smertelindring.

### Trappetrinnene
![](https://skillaid-cdn.azureedge.net/media/image/08d0054e-45ea-4e0c-ac41-0e6062028740.jpg)

**Trinn 1:** Ved oppstart av smertebehandling benyttes mer skånsomme medikamenter som Paracet, Ibux eller andre NSAIDs.

**Trinn 2:** Ved utilstrekkelig smertelindring ved trinn 1 kan man forsøke å kombinere trinn 1 med enkelte opioider, slik som kodein.

**Trinn 3:** Ved utilstrekkelig smertelindring ved trinn 2, bør man nå prøve ut en kombinasjon av trinn 1-medisiner og opioder som morfin, oksykodon, fentanyl eller lignende.

## Tips og råd
[//]: # ({
  "description": null,
  "required": true,
  "locked": false
})

### Kommunikasjon
![](https://skillaidmedia.blob.core.windows.net/media/image/d801a554-0b6e-41f1-8ac9-b1d3b41ed3a0.jpg)

Forandret atferd i form av økt frustrasjon, sinne og irritabilitet kan være tegn på utilstrekkelig smertelindring. 

Dette kan bidra til at kommunikasjonen, og derav videreformidlingen av egne kroppslige opplevelser, blir vanskeligere.

Det er viktig å møte denne brukergruppen med
tålmodighet og medforståelse.

### Latenstid
![](https://skillaid-cdn.azureedge.net/media/image/4f9c2849-a4d5-4bb0-a32b-47a4ca6c2fcc.jpg)

Enkelte kan bruke en del tid på å høre, forstå, prosessere og svare andre. Dette kalles for **økt latenstid**.

Økt latenstid kan være vanskelig å oppdage, spesielt dersom man ikke tar seg tiden til å vente på et eventuelt svar.

Vær forberedt på at enkelte vil kunne trenge opptil flere minutter på å svare ved økt latenstid.

### Alvor
![](https://skillaidmedia.blob.core.windows.net/media/image/16c6209b-749d-4079-b31e-d7ae012e4fd7.jpg)

For mange kan det bli vanskeligere å uttrykke smerter verbalt jo sterkere smertene blir. Det er derfor viktig at brukerne blir tatt på alvor når de faktisk klarer å uttrykke dette.

Det er viktig at helsearbeidere viser brukerne at de ønsker dem vel, og at de blir tatt på alvor når de meddeler smerter.

Hvordan vi forholder oss til deres smerte, kan også ha en direkte innvirkning på deres smerteopplevelse.

### Smertelindrende effekt
![](https://skillaidmedia.blob.core.windows.net/media/image/c6abe8b5-9484-4608-85b1-40b41c6f1361.jpg)

Økt behov for smertelindring kan være et tegn på utilstrekkelig medisinsk smertelindring.

Ved behov for smertestillende mer enn seks ganger per dag bør lege kontaktes for revurdering av medisiner.

Økt behov for smertelindring kan også komme av psykiske plager, slik som depresjon og angst, da også disse faktorene kan forsterke opplevelser av smerte.

### Aktivitet og hvile
![](https://skillaidmedia.blob.core.windows.net/media/image/5a70f08b-7315-48fc-9d2e-7cab4238a6a4.jpg)

Å leve med smerter over lengre tid kan være ekstremt slitsomt, både fysisk og psykisk.

Det er derfor svært viktig å finne en god balansegang mellom aktivitet og hvile, slik at brukeren gis mulighet til å oppleve god livskvalitet, til tross for smertene.

Et godt tips er å la brukeren selv være aktiv i bestemmelser rundt egne aktiviteter. På denne måten kan brukeren bruke sin energi på det den selv ønsker.

### Fysisk aktivitet
![](https://skillaidmedia.blob.core.windows.net/media/image/d7ce8f0e-c05b-4044-a383-cc48722b3802.jpg)

Fysisk aktivitet og trening er kjent for å kunne virke både smerteforebyggende, og i noen tilfeller også smertelindrende.

Det er derfor viktig å forsøke ulike måter å aktivisere brukeren på, uansett funksjonsnivå eller mental kapasitet.

Husk at fysisk aktivitet ikke trenger være hard trening. Trening i seng eller stol kan være mer enn nok tilstrekkelig for enkelte.

