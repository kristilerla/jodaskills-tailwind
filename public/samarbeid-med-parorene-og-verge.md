# Samarbeid med pårørende og verge

[//]: # ({
  "description": "Pårørende er en viktig ressurs i arbeidet med personer med utviklingshemming. Her lærer du hvordan ivareta og møte pårørende på en god måte, samt hva det vil si å være under vergemål.",
  "image": "https://skillaid-cdn.azureedge.net/media/image/8b0fbf99-7ec6-4ce6-80ea-07d2dbb8f11b.jpg",
  "contentOwner": null,
  "active": true,
  "language": "nb-NO",
  "contentType": null,
  "contentYield": null,
  "localLocation": null,
  "contentCategory": "Work routines,Legislation,Communication",
  "contentAssociation": "Veilederen (E-103)",
  "contentDeveloper": null,
  "contentAnchoring": null,
  "bibliography": "[Helsedirektoratet (2021). Gode helse- og omsorgstjenester til personer med utviklingshemming. Helsedirektoratet. Hentet  02.05.24.](https://www.helsedirektoratet.no/veiledere/gode-helse-og-omsorgstjenester-til-personer-med-utviklingshemming#referere), [Sivilrettsforvaltningen. (u.dato). Om vergemål. Vergemål. Hentet 13.05.24.](https://www.vergemal.no/), [Sivilrettsforvaltningen. (2021, 1. februar). Hva er en verge? (Video). Youtube. Hentet 13.05.24.](https://youtu.be/Ccy0EgV14_o?feature=shared), [Statsforvalteren. (2024). Vergemål. Statsforvalteren. Hentet 13.05.24.](https://www.statsforvalteren.no/portal/vergemal/)",
  "targetUser": "Healthcare workers,Nurses",
  "market": "Norway",
  "learningOutcomes": "[Lære at du har taushetsplikt og hvordan dette påvirker din samhandling med pårørende og verger](), [Lære de nærmeste pårørendes rolle i samarbeidet med og rundt brukere](), [Lære hvordan møte pårørende og verge på en god måte](), [Lære om pårørendes rettigheter til informasjon, veiledning og avlastning](), [Lære hva verge og vergemål er, og hva som kan inngå i vergers mandat og rolle]()",
  "relatedCourses": "",
  "localDivision": null,
  "revisionInterval": "6 months",
  "contentApproved": "",
  "targetLocation": "Habilitation at home,Habilitation in institution"
})

## Introduksjon
[//]: # ({
  "description": null,
  "required": true,
  "locked": false
})

### Innholdsoversikt
https://skillaidmedia.blob.core.windows.net/media/image/7bffc6ec-1d80-4588-803c-ea127181c20b.jpg

Godt samarbeid med pårørende til personer med utviklingshemming er ofte en viktig faktor for å kunne yte trygge og tilpassede tjenester.

Du vil i denne læringsmodulen lære hva pårørende er og hvilke rettigheter de har, samt viktige forutsetninger for godt pårørende-/vergesamarbeid.

Før dette er det viktig at du kjenner til lovverket rundt taushetplikt, samtykke, samtykkekompetanse og selvbestemmelse. Dette lærer du mer om videre.

### Taushetsplikt
https://skillaidmedia.blob.core.windows.net/media/image/5bbcd898-e156-49c7-97c5-55d2542228f9.jpg

Som helsearbeider har du **taushetsplikt**. Dette betyr at du ikke har lov til å dele personlige og helserelaterte opplysninger om brukere uten deres tillatelse.

For deling av sensitiv informasjon til ikke-relevant helsepersonell eller privatpersoner, må bruker gi tillatelse til dette, såkalt **samtykke**.

### Samtykke og samtykkekompetanse
https://skillaidmedia.blob.core.windows.net/media/image/6faa8a64-b49b-4383-8f0a-0f2177b4fdb1.jpg

**Å samtykke** vil si at man sier seg enig i og aksepterer noe. Dette kan man kommunisere skriftlig, muntlig, eller stille via kroppsspråk.

Dersom en bruker åpenbart **ikke** er i stand til å forstå hva et samtykke vil innebære, til tross for tilpasset informasjon, mangler den samtykkekompetanse.

> Hvordan samtykkekompetanse påvirker pårørendes rett til informasjon og medvirkning lærer du mer om videre i denne læringsmodulen.

> For informasjon om bruk av makt og tvang ved utviklingshemming, sjekk ut læringsmodulen **Utviklingshemming** i SkillAid.

## Om pårørende til brukere over 18 år
[//]: # ({
  "description": null,
  "required": true,
  "locked": false
})

### Hvem er pårørende
https://skillaidmedia.blob.core.windows.net/media/image/8bbb425f-189c-4124-8cbc-c08264207acd.jpg

Når vi snakker om pårørende er det viktig å skille mellom **nærmeste pårørende** og **andre pårørende**.

**Nærmeste pårørende** er en eller flere personer som brukeren selv har samtykket til at skal gis tilgang til taushetsbelagt informasjon om seg selv.

> **OBS!** Dette forutsetter at brukeren regnes som samtykkekompetent i spørsmål om deling av taushetsbelagt informasjon.

**Andre pårørende** er imidlertid andre personer som står personen nær, men som **ikke** er gitt tilgang til taushetsbelagt informasjon.

> Senere i denne læringsmodulen lærer du mer om pårørendes rettigheter, inkludert barn og søskens rettigheter som pårørende.

### Pårørende ved manglende samtykkekompetanse
https://skillaidmedia.blob.core.windows.net/media/image/715e2458-5154-4da8-b600-8d09f80132eb.jpg

Ved manglende samtykkekompetanse i spørsmål om deling av taushetsbelagt informasjon vil nærmeste pårørende være den personen som i:

> **"størst utstrekning har varig og løpende kontakt med (...) brukeren"** jfr. [Pasient- og brukerrettighetsloven §1-3](https://lovdata.no/lov/1999-07-02-63/§1-3).

For å bestemme hvem som skal regnes som personens nærmeste pårørende tas det utgangspunkt i følgende rekkefølge av relasjoner til bruker:
1. Ektefelle/registrert partner
2. Samboer i ekteskaps-/partnerskapslignende forhold
3. Barn over 18 år
4. Foreldre eller personer med foreldreansvar
5. Søsken over 18 år
6. Besteforeldre
7. Andre familiemedlemmer som står personen nær
8. Verge eller tilsvarende (f.eks. fremtidsfullmektig)

Nærmeste pårørende vil i slike tilfeller ta stilling til hvem som skal gis tilgang til taushetsbelagt informasjon.

### Hvem skal du forholde deg til
https://skillaidmedia.blob.core.windows.net/media/image/9db6eecc-680b-4966-a891-d572f030693b.jpg

Det er viktig at du vet hvem du kan dele taushetsbelagt informasjon med og ikke.

**Det er ikke nok at noen sier de er pårørende og ønsker informasjon**. Du må faktisk *vite* om personen har rett til å få informasjonen den etterspør.

Som helsearbeider skal du forholde deg til hvem som er oppgitt som/samtykket til at er **nærmeste pårørende**.

Informasjon om brukers nærmeste pårørende og deres rettigheter til innsyn og medvirkning i brukers tjenester **skal stå tydelig beskrevet i brukers journal**.

## Om pårørende til brukere under 18 år
[//]: # ({
  "description": null,
  "required": true,
  "locked": false
})

### Foreldreansvar
https://skillaidmedia.blob.core.windows.net/media/image/e4d86f78-01b4-40f9-ac9a-c87bc386b33f.jpg

Dersom du arbeider med brukere under 18 år vil lover rundt samtykke og samtykkekompetanse være annerledes fra lovene for brukere over 18 år.

Barns rett til å samtykke til helsehjelp bestemmes ut fra det lovpålagte foreldreansvaret, barnets alder og modenhet, og tiltakets art.

Foreldre har rett og plikt til å ta avgjørelser for mindreårige barn som bor hjemme, og skal utøve sitt foreldreansvar ut fra barnets behov og interesser, jfr. [Barnelova §30](https://lovdata.no/lov/1981-04-08-7/§30).

Barnets meninger og rett til selvbestemmelse skal i økende grad vektlegges i takt med barnets alder og modenhet frem til barnet fyller 18 år, jfr. [Barnelova §31 & §33](https://lovdata.no/lov/1981-04-08-7/§31).

### Barns rett til å samtykke
https://skillaidmedia.blob.core.windows.net/media/image/141ee09d-65c6-4a3b-9bd8-44a7beb79310.jpg

Barns rett til å samtykke til helsehjelp står beskrevet i [§ 4-4 og § 4-5 av pasient- og brukerrettighetsloven](https://lovdata.no/lov/1999-07-02-63/§4-4).

Loven sier at foreldre har rett til å samtykke til helsehjelp for barnet frem til det fyller **16 år**, *med enkelte unntak mellom 12-16 års alder (se [§4-3, punkt c.](https://lovdata.no/lov/1999-07-02-63/§4-3))*.

Dette vi si at **personer over 16 år har rett til å samtykke til helsehjelp**, selv om de ikke enda er myndige etter loven, **forutsatt at de har samtykkekompetanse**.

### Samtykke for ungdom uten samtykkekompetanse
https://skillaidmedia.blob.core.windows.net/media/image/bb8f5528-2b53-4906-ace7-1802b6eb8f4d.jpg

Dersom en ungdom (mellom 16 og 18 år) mangler samtykkekompetanse har de med foreldreansvaret rett til å samtykke til helsehjelp for ungdommen.

Utviklingshemming kan for eksempel være en bidragsytende faktor til at en bruker mangler helt eller delvis evnen til å gi et samtykke, jfr. [Pasient- og brukerrettighetsloven §4-3](https://lovdata.no/lov/1999-07-02-63/§4-3).

Her er det viktig å merke seg at selv om den/de med foreldreansvar kan samtykke for personen, **så kan ikke helsehjelp gis hvis ungdommen motsetter seg hjelpen**, jfr. [Pasient- og brukerrettighetsloven §4-5](https://lovdata.no/lov/1999-07-02-63/§4-5).

> Lover og regler for bruk av tvang ved utviklingshemming lærer du mer om i læringsmodulen **Utviklingshemming** i SkillAid.

> **OBS!** Hvis brukeren er under barnevernstjenestens omsorg ved 16-18 års alder har barnevernstjenesten rett til å samtykke til helsehjelp for personen.
														

## Samarbeid med pårørende
[//]: # ({
  "description": "Pårørende er en viktig ressurs i arbeidet med personer med utviklingshemming. Her lærer du hvordan ivareta og møte pårørende på en god måte, samt hva det vil si å være under vergemål.",
  "required": true,
  "locked": false
})

### Pårørende er en viktig ressurs
https://skillaid-cdn.azureedge.net/media/image/06a663ce-655f-40f5-be13-51c275539db4.jpg

Å være pårørende til personer med utviklingshemming kan være en tøff oppgave, og mange vil måtte samarbeide tett med helsevesenet over mange år.

Pårørende til personer med utviklingshemming er en kjemperessurs i arbeidet med å skape et optimalt støttesystem rundt brukeren.

Pårørende besitter en dyp forståelse av sine kjæres behov, preferanser og utfordringer, og deres innsikt og erfaringer kan hjelpe å bedre tilpasse brukerens tjenestetilbud.

Et godt pårørendesamarbeid kan være nøkkelen til å styrke brukerens generelle trivsel og livskvalitet, og dens opplevelse av helhet i tjenestene den mottar.

### Tunge følelser
https://skillaidmedia.blob.core.windows.net/media/image/4fcec565-1c2a-4199-9600-c13698ce88d3.jpg

Å være pårørende til denne brukergruppen kan ofte medføre betydelige psykiske og emosjonelle belastninger dersom man ikke støttes og blir møtt på en god måte.

Mange pårørende kan kjenne på sorg knyttet til justering av forventninger og aksept av ens kjæres begrensninger sammenlignet med samfunnets normer.

Slike følelser kan være komplekse og svinge over tid, noe som krever tilpasning, styrke, og ofte støtte fra et fellesskap eller profesjonelle for å håndtere.

> Videre blir du kjent med noen tips til hvordan du kan møte pårørende på en god måte.

### Å møte pårørende på en god måte
https://skillaidmedia.blob.core.windows.net/media/image/68dad5e8-bc4f-4e1b-819a-bf8e1fe2e8c4.jpg

Her følger en liste over tips til hvordan du kan sikre en god og støttende dialog med pårørende til personer med utviklingshemming:
1. **Lytt aktivt:** Vis at du verdsetter deres erfaringer og bekymringer ved å lytte oppmerksomt og uten å avbryte
2. **Tilby tilpasset informasjon:** Gi relevant og tilpasset informasjon som er direkte anvendelig for deres unike situasjon
3. **Anerkjenn deres innsats:** Vis anerkjennelse for den omsorgen og dedikasjonen de viser i hverdagen
4. **Vær tålmodig og tilgjengelig:** Forstå at pårørende kan ha mange spørsmål og bekymringer, og vis tålmodighet og tilgjengelighet i kommunikasjonen
5. **Gi veiledning om støttetjenester:** Informer om tilgjengelige støttegrupper, finansiell hjelp, og andre ressurser som kan være til hjelp
6. **Frem håp:** Del positive historier og oppmuntringer som kan gi håp og styrke i vanskelige tider
7. **Involver dem i beslutningsprosesser:** Sørg for at de føler seg inkludert og har en stemme i beslutninger som påvirker deres kjære
8. **Vis empati og forståelse:** Demonstrer genuin forståelse og empati for de utfordringene de står overfor
9. **Oppmuntre til egenomsorg:** Minn pårørende på viktigheten av å ta vare på seg selv for å kunne være en støtte for andre

### Viktige forutsetninger for samarbeid
https://skillaidmedia.blob.core.windows.net/media/image/ce7f3442-be06-43b4-b543-a0b5bace692b.jpg

For å kunne fange opp eventuelle utfordringer og problemer, og for å bygge gode relasjoner mellom pårørende og helsearbeidere, ses følgende som svært viktig:
* Kontakten må være jevnlig og etter behov
* Forventninger tilknyttet samarbeidet må være avklart for alle parter
* Pårørende må få den informasjonen de har rett på og som er nødvendig for at de skal kunne bidra godt i samarbeidet
* Det må gis rom og vises respekt for pårørende og brukers felles tradisjoner og aktiviteter (f.eks. julefeiring, årlige ferieturer, osv.)

### Brukermedvirkning og pårørendesamarbeid
https://skillaidmedia.blob.core.windows.net/media/image/99b57c80-78ba-426d-9e16-8b2b75001e2b.jpg

Ved spørsmål om helsehjelp og andre tjenester vil formelle beslutninger tas av fastlege, virksomhetsleder eller ansvarlig helsepersonell.

Brukerens ønsker og perspektiver skal likevel etterspørres og tas til betraktning da brukeren har **rett til å medvirke og ha innflytelse på egne tjenester/behandling**.

Ved manglende samtykkekompetanse skal nærmeste pårørende inviteres til samarbeid, da de her vil ha rett til informasjon og å medvirke *sammen med* bruker.

Helsepersonell må med andre ord **sammen med brukeren**, enten med eller uten hjelp fra nærmeste pårørende, finne frem til gode løsninger for brukeren.

> En virksomhetsleder er ["Den som er ansvarlig for helsehjelpen som ytes i den enkelte virksomhet" (§3, punkt b)](https://lovdata.no/forskrift/2008-04-03-320/§3), og kan f.eks. være avdelingsleder eller enhetsleder.

### Ved konflikt av interesser
https://skillaidmedia.blob.core.windows.net/media/image/ede87df9-a52e-456b-ab19-67db15d57789.jpg

Ved konflikt mellom brukers og pårørendes ønsker må det være tydelig i hvilken grad pårørende kan tale på vegne av bruker.

Her er det viktig å huske at tjenestene er ment for brukeren og at brukeren skal så langt det er mulig (og forsvarlig) få lov til å medvirke og bestemme over eget liv.

Nærmeste pårørende bør likevel få muligheten til å dele sin oppfatning av situasjonen, slik at også dette kan tas til betraktning når aktuell beslutning skal tas.

Her er det viktig med god dialog med pårørende som tar for seg både faglige og etiske perspektiver, som for eks. brukerens rett til å ta egne valg så langt dette er mulig.

## Pårørendes rettigheter
[//]: # ({
  "description": null,
  "required": true,
  "locked": false
})

### Opplæring og veiledning
https://skillaidmedia.blob.core.windows.net/media/image/1ce59044-6576-4b36-a7e7-3661243469ab.jpg

Pårørende og foreldre med særlige tyngende omsorgsoppgaver har rett på å bli tilbudt tilpasset opplæring og veiledning, enten sammen med bruker, eller alene.

Slik opplæring og veiledning bør sikte etter å gi pårørende verktøy som fremmer mestring og forebygger sykdom og skader som følge av deres omsorgsoppgaver.

Pårørendes tilbud fra kommunen må være basert på pårørendes faktiske behov for støtte og veiledning slik at de får hjelp og støtte på de områdene de trenger dette.

**Viktig:** Dersom man på arbeidsplassen ikke klarer å imøtekomme pårørendes behov på dette området, kan hjelp og råd søkes eksternt (f.eks. fra Habiliteringstjenesten).

> Det vil som oftest være kommunen og den som er oppnevnt som koordinator for brukeren som har ansvar for å sørge for at  dette blir tilbudt.

### Rett til avlastning
https://skillaidmedia.blob.core.windows.net/media/image/453830cb-114d-4e90-a801-533a3936c62e.jpg

Pårørende med særlig tyngende omsorgsoppgaver skal tilbys nødvendig avlastning fra kommunen til å kunne fungere godt i hverdagen, både på jobb og i familielivet.

Eksempler på avlastende tiltak kan være avlastningsopphold i institusjon, praktisk bistand, dagaktivitetstilbud og lignende.

Slike tiltak skal være kostnadsfritt for pårørende når formålet med tiltaket er å avlaste omsorgsgiver.

> Hittil har det vært mye snakk om pårørende generelt. Videre lærer du mer om rettigheter tilknyttet det å være pårørende som barn/mindreårig søsken.

## Mindreårige søsken som pårørende
[//]: # ({
  "description": null,
  "required": true,
  "locked": false
})

### Barn som pårørende
https://skillaidmedia.blob.core.windows.net/media/image/c3e4c52b-5bbf-4ca6-8dea-03eac9f3441a.jpg

Å ha søsken med store hjelpebehov kan være en stor belastning for søskenflokken og familien i sin helhet.

Mange søsken uten ekstra hjelpebehov kan kjenne på mindre tid og oppmerksomhet fra sine foreldre, i kombinasjon med endrede arbeidsoppgaver hjemme.

Familiens behov for støtte og avlastning må kartlegges tidlig, slik at søsken får fortsette sine liv som barn, uten å føle at de må overta omsorgsoppgaver i familien.

### Møte med søsken
https://skillaidmedia.blob.core.windows.net/media/image/a3a10f33-c273-4716-9cc6-f8cf5443f01d.jpg

Dersom du møter mindreårige søsken som er pårørende i jobbsammenheng, kan følgende punkter være viktige å ta med seg:
* **Anerkjenn dem** når du møter dem
* **Presenter deg for barnet**. Vær obs ditt eget kroppsspråk
* **Vær vennlig** og vis dem at du ikke er farlig eller vil noen vondt
* Gjerne smil, og **gi de muligheten til å føle seg sett og velkommen**
* Dersom du arbeider **i hjemmet** til bruker **er det viktig at søsken selv får velge hvordan de vil forholde seg til deg**. Ikke alle vil for eks. hilse på/anerkjenne deg
* Gjerne **spør hvordan de har det**, om de har noen fritidsinteresser, og **vis interesse for det de svarer**. **Vis også at det er greit om de ikke vil svare**
* **Husk navnet på barnet**, og gjerne bruk det de neste gangene du møter på søskenet i jobbsammenheng. Det kan hjelpe barnet å føle seg sett og anerkjent

> Du kan nå trykke deg videre. I neste innholdsdel lærer du om vergemål og samarbeid med verger.

## Vergemål og samarbeid
[//]: # ({
  "description": null,
  "required": true,
  "locked": false
})

### Fungering i samfunnet
https://skillaidmedia.blob.core.windows.net/media/image/3c4b668d-b086-44a4-a703-926a2756950a.jpg

Utviklingshemming vil kunne påvirke ens evne til å fungere selvstendig i samfunnet.

Mange trenger derfor ekstra hjelp, oppfølging, tilrettelegging og støtte i hverdagen til å klare og ivareta egne interesser.

Ved behov for hjelp til ivaretakelse av egen økonomi og egne interesser i møte med offentlige tjenester, kan man få utpekt en **verge**.

> Verger utpekes av statsforvalteren. For mer informasjon om verger og hvem som kan være verge, sjekk ut nettsiden [sivilrett.no](https://www.sivilrett.no/vergemal/).

### Vergemål
https://skillaidmedia.blob.core.windows.net/media/image/ba602629-92ff-4751-98f6-22dcfe21b7b5.jpg

Når en person har fått utpekt en verge, kalles dette for et **vergemål**. Vergemålsordninger reguleres av [vergemålsloven](https://lovdata.no/lov/2010-03-26-9).

Personer under vergemål kalles for **vergehavere** i lovverket.

Vergemål er i de fleste tilfeller **frivillig** som betyr at personen selv kan bestemme om de vil få hjelp av en verge.

### Vergens mandat
https://skillaidmedia.blob.core.windows.net/media/image/8f6c3a7f-529b-415f-8fa0-ca7ecbd88291.jpg

Vergers oppgave kan innebære å gi støtte og veiledning til vergehaver, og hvis ønskelig, representere vergehaver overfor andre.

Dersom verge skal fungere som vergehaverens representant er det viktig at vergens mandat er spesifisert, da vergen gis fullmakt innenfor gitt mandat.

**Viktig!** Verger kan ikke samtykke på vegne av vergehaver, med med mindre den er fratatt *rettslig handleevne*, jfr. **Vergemålsloven §22** og [pasient- og brukerrettighetloven §4-7](https://lovdata.no/lov/1999-07-02-63/§4-7).

> **OBS!** Dersom det oppstår konflikt eller uenighet mellom brukers pårørende og verge skal nærmeste leder informeres.

> Hva det vil si å være fratatt rettslig handleevne kan du lese mer om i [§22 av vergemålsloven](https://lovdata.no/lov/2010-03-26-9/§22).

### Selvbestemmelse ved vergemål
https://skillaidmedia.blob.core.windows.net/media/image/840a12cb-bb20-46a8-bbcf-47aa47852c41.jpg

Verger skal handle ut fra vergehavers interesser, og skal ikke gjøre noe vergehaver ikke ønsker.

Vergemålet skal heller ikke være mer omfattende enn nødvendig, og hjelp skal gis og tilpasses etter vergehavers ønsker og behov.

Å ha verge betyr dermed ikke at man mister kontroll over eget liv eller retten til å bestemme over egne interesser, man får bare ekstra hjelp til de tingene man ikke klarer å holde i selv.

### Meldeplikt tilknyttet verger
https://skillaid-cdn.azureedge.net/media/image/2400d398-5d9d-44a4-a002-7756ba4249a2.png

Dersom det oppstår et behov for å oppnevne en verge for en bruker, eller eksisterende verge må skiftes ut må dette meldes til statsforvalteren.

Videre er **kommunen** pliktig å melde fra til statsforvalter dersom det har oppstått bekymring tilknyttet utøvelsen av et vergemål.

I slike tilfeller bør nærmeste leder opplyses om bekymringen og få være med i diskusjonen rundt eventuelt behov for å melde fra til statsforvalter.

## Avslutning
[//]: # ({
  "description": null,
  "required": true,
  "locked": false
})

### Hva du skal ha lært
https://skillaidmedia.blob.core.windows.net/media/image/88a36bdd-2891-48b9-83a3-bd187edf73ac.jpg

I denne læringsmodulen skal du ha lært lover og regler tilknyttet din taushetsplikt i møte med pårørende og verger.

Du skal ha lært at deling av informasjon med pårørende må skje etter brukers samtykke, såfremt brukeren er samtykkekompetent i aktuelt spørsmål.

Du skal ha lært at dersom bruker mangler samtykkekompetanse vil slike avgjørelser tas stilling til av nærmeste pårørende. Du skal også ha lært hvem som regnes som nærmeste pårørende.

Du skal ha lært at det er forskjell på lover om samtykke til helsehjelp for de over 18 år og de under 18 år.

Du skal ha lært viktigheten av å møte pårørende på en god måte, og at de er å anse som en ressurs for arbeidet rundt bruker. De skal dermed ivaretas.

Du skal ha lært om pårørende rettigheter tilknyttet informasjon, veiledning og avlastning, og at helsepersonell er pliktig å ivareta mindreårige barn/søsken som pårørende.

Til slutt skal du ha lært hva det vil si å ha verge og hvordan dette fungerer, samt hvordan man kan tilrettelegge for et godt samarbeid mellom bruker, helsearbeidere, verge og pårørende.

> Du har nå fullført denne læringsmodulen. Trykk **Tilbake til oversikt** for å avslutte.

